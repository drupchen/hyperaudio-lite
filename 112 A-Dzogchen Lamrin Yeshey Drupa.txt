འདོད་པའི་ཁམས་་་༼མི་གསལ་༽་་སྣང་བ་དེ་གསལ་སྟོང་་་་་་༼མི་གསལ་༽ཕྱི་སྣོད་་་་༼མི་གསལ་༽་་དུས་ཀྱི་འཁོར་ལོ་ལ་སོགས་པའི་འཇིགས་པ་བསྟན་ཡོད་པ་དེ་རེད་དུས། དེའི་ཕྱིར་ན་དེ་ནས་ཕྱི་ཡི་གཏན་ཁེལ་༼མི་གསལ་༽་འོད་གསལ་འཆར་བའི་ཡུལ་དེ་གང་རེད་ཟེར་ན། ཆོས་སྐུ་དེ་ཉི་མ། ལོངས་སྐུ་དེ་ཟླ་བ། སྤྲུལ་སྐུ་དེ་མར་མེ་རེད། དེ་ནས་དིང་སང་གློག་ཡོད་པ་འདི་ལྟ་བུ་ལ་བལྟས་པ་ཡོད་རྒྱུ་རེད། དཀར་ཆ་ཡུལ་ཉི་མ་ལ་ཕར་མིག་གིས་བལྟས་བཞག་ན་མིག་ལ་སྐྱོན་ད་ལྟ་ཏོག་ཙམ་ཡོང་རེད། དེ་ནས་ཁྲུ་གང་ཙམ་གྱིས་ཟེར་དུས་། ལྟ་ས་ཡི་ཡུལ་ཉི་མ་ལྟ་བུ། ཟླ་བ་ཡིན་ན་ཆུ་ཤེལ་གྱི་ཁམས་རེད་དུས་ཟླ་བའི་དཀྱིལ་དུ་བལྟས་གཞག་ནའང་འགྲིག་རྒྱུ་རེད། དེ་མ་ཡིན་པར་གློག་དང་ཉི་མ་ལྟ་བུ་ཡིན་ན་དེའི་འོག་ལ་ཁྲུ་གང་ཙམ་ལ་བལྟ་ན་མིག་ཟིམ་ཟིམ་བྱས་ན་དེའི་འོད་དེ་མིག་ལ་༼མི་གསལ་༽འཆར་འོང་རྒྱུ་རེད་དུས། ་་་་དེ་ལྟ་བར་བྱེད་པ་དེ་ཡིན་ཟེར། །འཆར་གཞི་སློང་བྱེད་རྐྱེན་གསུམ་དང་། །བྲལ་བ་ཟེར་གཉིས་དུས་སུ་སྟེ། གསུང་དུས་འཆར་བའི་གཞི་དེ་གང་རེད་ཟེར་ན་ད། ཉི་མ་དང་ཟླ་བ་ཐམས་ཅད་ནམ་མཁའ་ནས་འཆར་བ་འདི་རེད། ནམ་མཁའ་སྟོང་པ་་་་༼མི་གསལ་༽་་་་ལྟ་བུ། ཐལ་བ་ཚུབ་ཚུབ་འདྲ་ཡོད་ན་ནམ་མཁའ་སྟོང་པ་མེད་དུས་ཤར་གྱི་མ་རེད། འདི་སླད་བྱེད་ཀྱི་རྐྱེན་གསུམ་དང་བྲལ་བ་དེ་ལ་ཞོག་པ་སྔ་དྲོ་ཉི་མ་རིའི་རྩེ་ནས་ཚུར་ཤར་བ་ལྟ་བུ་ཆུ་ཚོད་བདུན་པ་བརྒྱད་པ་ལྟ་བུ་དང་ནི། དགུང་མོ་ས་རུབ་ཁ་ཡི་དུས་ཚོད། ཉི་མ་ནམ་མཁའ་ནས་རྒས་རན་ཁ་བལྟས་ན། དེ་ནས་ལྷག་པར་དུ་་་༼མི་གསལ་༽་་་སྟེ་འཆར་སླ་ཡི་རེད། དེ་ལྟ་བུ་ཟེར་གཉིས་ཀྱི་དུས་སུ་བལྟ་དགོས་པ་ཡིན་ཟེར་བལྟ་བ་དེ་ལའང་གནད་ཀྱིས་གཅུན་དགོས་དུས། རླུང་གནད་མཆུ་སོར་མ་རེག་པར། །དལ་བུས་འཇུག་དང་ལྡང་བར་བྱེད། །ཟེར་དུས་དེ་ནས་དེ་སྟེང་ལུས་དང་གཅིག །བལྟ་སྟངས་དང་གཉིས། རླུང་གི་གནད་གསུམ་དགོས་རེད། རླུང་གི་གནད་དེ་རླུང་དེ་ཁ་དང་སྣ་གཉིས་ནས་བརྒྱུ་ཡི་ཡོད་རེད། དེའི་ནང་ནས་ཁ་ནས་བརྒྱུ་ན་དབུ་མ་ཡེ་ཤེས་ཀྱི་རླུང་ཡིན་གསུང་གི་ཡོད་རེད། རླུང་དེ་ཁ་འདི་མར་བཙུམ་བཞག་ན་དེས་རླུང་གི་རྒྱུ་བ་འབྱུང་བའི་སྒོ་དེ་བཀག་འགྲོ་གི་རེད་དུས། མཆུ་དང་སོ་གཉིས་བཙུམས་ཏེ་མ་རེག་པའི་སྒོ་ནས་རླུང་ཁ་ནས་འཇུག ཁ་སྣ་ནས་འཇུག་པ་དེའང་ལམ་སང་ཕར་འཇུག་ཚུར་ལྡོག་མི་བྱེད་པར་འཇུག་ལྡང་ག་ལེར་དལ་བུས་བྱས་ཏེ་ནན་ཏན་ཡང་ནས་བལྟ་དགོས་པ་ཡིན་ཟེར། དེ་ལྟར་བཤད་མ་ཐག་པ་ཡི། །གནད་ལ་གཡོ་བ་མེད་པ་ཡིས། །ཐོག་མར་འོད་སྣང་སྔོ་རིབ་ནི། །ཤིན་ཏུ་དག་པར་སྣང་བ་ལས། །ནང་དབྱིངས་ཕྱི་རུ་གསལ་བའི་གདངས། །འོད་ལྔའི་དྲྭ་བས་འབྲེལ་བ་ཤར། གསུང་དུས་ད་གོང་དུ་བཤད་པ་དེ་ལྟ་བུའི་གནད་གསུམ་གྱི་མན་ངག་དང་། འཇུག་ལྡང་རྣམ་པ་གསུམ་གྱི་སྒོ་ནས་གནད་དུ་གཅུན་ཏེ་བལྟས་དུས། དེའི་ནང་ནས་ཀྱང་ཆོས་ཉིད་ཀྱི་དགོངས་པ་གཡོ་བ་མེད་པ་དེ་ཉམས་སུ་ཡག་པོ་ཞིག་ལེན་ཐུབ་དགོས་རེད། དེ་ལེན་པར་བྱེད་ན། ཐོག་མར་ཕྱི་རོལ་ནམ་མཁའ་སྟོང་པའི་སྟེང་དུ་བཞག་ན། སྔོ་ཙམ་ཅིག་གི་འོད་ཀྱི་སྣང་བ་སྔོ་རོང་བ་གཅིག་ཤར་རྒྱུ་རེད་དེ་ཕྱི་དབྱིངས་ཟེར་མཁན་དེ་རེད། དེའི་སྔོ་རོང་བ་དེ་ལ་མིག་གི་བལྟ་སྟངས་བྱས་ན་དེའི་ནང་ནས་འོད་ཁ་དོག་ལྔ་ལྡན་གྱི་སྣང་བ་ཞིག་ཤར་རྒྱུ་རེད། དེ་ནས་ཁ་དོག་ལྔ་ལྡན་གྱི་སྣང་བ་དེ་ཤིན་ཏུ་གསལ་པོ་མིག་གི་བལྟ་མི་ཐུབ་པ་ལྟ་བུ་རེད་དུས། ཤིན་ཏུ་དག་པའི་སྣང་བ་ཤར་བ་ཡིན་ཟེར། ཤིན་དུ་དག་པའི་སྣང་བ་དེ་ཤར་དུས་འདི་སྣང་བ་འདི་མ་རྩ་རང་གི་ལུས་ཀྱི་ནང་ལ་ཡོད་པ་མ་གཏོགས་ཕྱི་ལ་ད་ལྟ་ང་ཚོ་སྣོད་བཅུད་རི་བྲག་གི་ལུས་ལྟ་བུ་མ་རེད། དེའི་ཕྱིར་ན་ནང་གི་དབྱིངས་དེ་ཕྱི་རུ་གསལ་བ་དེ་བྱས་ནས་དེ་ཕྱི་དབྱིངས་སྔོ་རོང་ངེ་བ་དེ་ལ་ཡང་ནས་ཡང་དུ་གོམས་འགྲོ་དུས། དེ་ནས་འོད་དཀར་སེར་དམར་ལྗང་ཁ་དོག་ལྔ་གྱེན་འགྲེང་། རྩིབ་ཤར། དྲྭ་བ་དྲྭ་ཕྱེད་གྱི་ནང་ནས་གཅེར་བུ་ཤར་འོང་རྒྱུ་རེད་དུས། དེ་ཤར་དུས་དེ་ལས་རིག་པ་སྟོང་པའི་ཆ་དེ་དབྱིངས་ཟེར་གྱི་རེད་དུས། དབྱིངས་དེ་ལ་ཕྱི་དབྱིངས་ནང་དབྱིངས་གཉིས་ཡོད་དུས་དེའི་སྣང་བ་ཡིན་ཟེར། དེ་དབུས་ཐིག་ལེ་སྟོང་སྒྲོན་ནི། །ཐིག་ཟླུམ་འོད་ལྔའི་མུ་ཁྱུད་ཅན། །མཐོང་ཚེ་ནང་དུ་སྟོང་གསལ་ཉམས། །འཆར་བ་ཤེས་རབ་རང་བྱུང་གི །སྒྲོན་མ་ཉིད་ཡིན་དེ་ཉིད་ལས། །ལྷག་མཐོང་རྡོ་རྗེ་ལུ་གུ་རྒྱུད། །མུ་ཏིག་བསྟར་ལ་བརྒྱུས་པ་ལྟར། ཤར་ཚེ་དབྱིངས་རིག་དྲྭ་བ་རུ། །བཙུད་ཅིང་བསྒོམ་པ་རིག་པའི་གནད། ཟེར་དེ་ནས་དེའི་འོད་དང་དྲྭ་བ་སྦྲེལ་བསྡད་པ་འདིའི་སྟེང་དུ་རིམ་པ་བསྒོམ་བསྡད་ན་ཐིག་ལེ་སྟོང་པའི་སྒྲོན་མ་ཟེར་རྒྱུ་རྨ་བྱའི་སྒྲོ་ཡི་ཐིག་ལེ་ལྟ་བུ་དང་ཉ་ཡི་མིག་ལྟ་བུ་མང་པོ་ཤར་འོང་བ། དེ་ཤར་བ་དེ་ལའང་ལས་དང་པོ་པའི་སྐབས་སུ་ཐིག་ལེ་ཉིས་སྦྲེལ་ཐིག་ལེ་རེ་རེ། དེ་ལྟ་བུའི་ཐིག་ལེ་ཟླུམ་པོ། ཐིག་ལེ་ཟླུམ་པོ་དེ་ལའང་འོད་ཁ་དོག་ལྔ་ལྡན་གྱི་མུ་ཁྱུད་ཅན་ཤར་འོང་བ། དེའི་འོད་ཁ་དོག་ལྔ་ལྡན་གྱི་མུ་ཁྱུད་ཤར་འོང་རྒྱུའི་ཐིག་ལེ་དེ་དབྱིངས་ཀྱི་སྟེང་དུ་སྣང་དུས། དེ་ལ་རིག་པ་རྩེ་གཅིག་དུ་གཏད་ན་ནང་གི་རིག་པ་དེ་ལས་ལྷག་པར་དུ་ཡང་གསལ་བའི་ངར་ཐོན་ནས་བཟུང་ཏེ། ཉམས་མྱོང་དེ་གསལ་པོ་ཤར་འོང་རྒྱུ་རེད། སྟོང་གསལ་གྱི་ཉམས་ཤར་འོང་རྒྱུ་རེད། དེ་ནས་སྟོང་གསལ་གྱི་ཉམས་ཤར་ན་རིག་པ་གསལ་ཆ་དེ་ཧ་ཅང་ཆེ་འོང་རྒྱུ་དེ་ཤེས་རབ་རང་བྱུང་གི་སྒྲོན་མའི་རྩལ་ཡིན་གསུང་རྒྱུ་འདི་རེད། ཤེས་རབ་རང་བྱུང་སྒྲོན་མ་དེའི་ནང་ནས་ཇི་ཙམ་གསལ་བ་བཞིན་དུ་ལུས་ཀྱི་ནང་གི་རྩ་རླུང་ཐིག་ལེ་ཁམས་ཐམས་ཅད་འོད་ཀྱིས་དེ་ཙམ་གྱིས་དྭངས་འོང་རྒྱུ་རེད། དེ་ནས་བྱས་དུས་འོད་དེས་ཇི་ཙམ་དྭངས་ཡོང་ནས་བཟུང་སྟེ། དེ་དཔེར་ན། རྣལ་འབྱོར་པ་རྣམས་དངོས་གཞི་རྩ་ཡི་མདུད་པ་གྲོལ། འགགས་གཟུགས་དབང་དོར་་༼མི་གསལ་༽་་་་ཐོས་བསམ་རྒྱ་ཆེན་པོ་བྱས་མ་མྱོང་ནའང་རྫོགས་པ་ཆེན་པོའི་ལྟ་སྒོམ་སྤྱོད་གསུམ་གྱི་གནད་བཤད་འོང་དུས་ཤིན་ཏུ་ཟབ་ཅིང་རྒྱ་ཆེ་བ་སྔར་ལས་ལྷག་པ་གཅིག་ཤར་འོང་རྒྱུ་རེད། དེ་ཤེས་རབ་རང་བྱུང་གི་སྒྲོན་མེའི་ངོ་བོ་ཡིན་གསུང་ལེ་རེད། དེ་ནས་ཤེས་རབ་རང་བྱུང་གི་སྒྲོན་མའི་གདངས་དེ་ག་འདྲ་ཤར་གྱི་རེད་ཟེར་ན་དེ་ནས། ཤེས་རབ་རང་བྱུང་སྒྲོན་མེའི་གསལ་ཆ་ཤར་རྒྱུ་དེའི་སྟེང་དུ་ལྷག་མཐོང་ཟེར་མཁན་དེ་ནི། ཞི་གནས་དང་ལྷག་མཐོང་གཉིས་ཡོད་རེད། ཞི་གནས་དེ་སེམས་མི་གཡོ་བ་གནས་པ་རེད། དེ་ལྷག་མཐོང་ནང་གི་རིག་པ་ཞི་གནས་ངོས་ཟིན་བྱེད་ཀྱི་རིག་པ་དེ་རེད། རིག་པ་དེ་ཉིད་ཕྱི་རོལ་དུ་རྡོ་རྗེ་ལུ་གུ་རྒྱུད་ཀྱི་རྣམ་པ་ཤར་འོང་ཟེར། རྡོ་རྗེ་ལུ་གུ་རྒྱུད་དེ་ཉིད་གསེར་གྱི་སྐུད་པ་བསྒྲིམས་པ་ལྟ་བུ་དང་མུ་ཏིག་སྟར་ལ་བསྒྱུས་པ་ལྟར་དུ་འཆར་འོང་ཟེར། དེ་ཤར་འོང་ན་ཡང་དེའི་སྟེང་ཤེས་རབ་རང་བྱུང་གི་སྒྲོན་མ་མཐོང་བ་རྡོ་རྗེ་ལུ་གུ་རྒྱུད་ཐིག་ལེ་སྟོང་པའི་སྒྲོན་མ་དེ་འོད་གསལ་ལྷུན་གྲུབ་ཀྱི་འཆར་ཆ་དེ་རེད། ཕྱི་དབྱིངས་མིག་ཡིན་དུས་ཀ་དག་གི་འཆར་ཆ་དེ་རེད། དེ་གཉིས་པོ་དེ་ནང་ནས་དཔེར་ན། ཀ་དག་དང་ལྷུན་གྲུབ་གཉིས་ཟུང་འཇུག་ཡོད་པ་བཞིན་དུ་ཕྱི་ནས་སྣང་བ་དེའང་ཟུང་དུ་འཇུག་དགོས་རྒྱུ་རེད་དུས། དེའི་ཕྱིར་ན་ཕྱི་མཐོང་བ་ཤར་བ་དེ་ལ་རིག་པ་རྩེ་གཅིག་དུ་གཏད། རིག་པ་རྩེ་གཅིག་ཏུ་གཏད་ན་ཐིག་ལེ་སྟོང་པའི་སྒྲོན་མ་ཡིས་ནང་ནས་རྡོ་རྗེ་ལུ་གུ་རྒྱུད་དེ་གཡེང་དུ་མི་འཇུག་པ་དེའི་གནད་དུ་གཟིར་ཏེ་བལྟ་བསྡད་དགོས་རེད། དེ་དྲྭ་བ་རུ་བཙུད་ཅིང་བསྒོམ་པ་རིག་པའི་གནད་ཞེས་པ་དེ་ཡིན་ཟེར། །དེ་ལྟར་ཞེན་མེད་རང་གསལ་ངང་། །ཐུན་བཞི་རྣལ་འབྱོར་དང་ལྡན་པས། །ཉམས་ལེན་སྲང་དུ་གཞུག་པ་ཡིས། །སྣང་བཞིའི་ཕ་རོལ་སོན་འགྱུར་ཏེ། །ཟེར་དེ་ལྟར་ཡང་ནས་ཡང་དུ་བསྒོམ་བསྡད་ན་དེ་ནས་ཕྱི་རོལ་ཐོད་རྒལ་གྱི་སྣང་བ་དེ་ལས་་་༼མི་གསལ་༽་་་འོད་ཀྱི་སྣང་བ་ཇེ་གསལ་དེའི་སྟེང་དུ་ཐིག་ལེ་ཁ་དོག་ལྔ་ལྡན། ཐིག་ལེ་ཁ་དོག་ལྔ་ལྡན་གྱི་སྟེང་དུ་རྡོ་རྗེ་ལུ་གུ་རྒྱུད། དེའི་ནང་རིམ་པ་བཞིན་དུ་གོམས་འོང་ནས་གཟུང་སྟེ། ཞི་ཁྲོ་དམ་པ་རིག་བརྒྱའི་སྐུ་ལ་སོགས་པ་ཤར་འོང་རྒྱུ་རེད་དུས། ཇི་ཙམ་དུ་སྣང་བ་འཕེལ་འོང་ན་ང་ཉམས་རྟོགས་མཐོན་པོར་སླེབ་སོང་བསམ་པའི་ཞེན་ཆགས་མེད་པ། ཞེན་མེད་རང་གསལ་གྱི་ངང་ནས་བྱེད་དགོས། སྣང་བ་གཏན་ནས་མ་ཤར་ནའང་ཆོས་ཉིད་མ་བཅོས་པའི་ངོ་བོ་སྐྱོང་བསྡད་ན་དེ་ནས་ཞེན་པ་མེད་པ་རང་གསལ་བའི་ཡེ་ཤེས་དེ་བསྒོམ་དགོས་ཟེར། དེ་ལྟ་བུའི་ཡེ་ཤེས་དེ་ཉིད་ལ་ཐུན་བཞི་ཡི་རྣལ་འབྱོར་རྩོལ་ལྡན་ཟེར་དུས་བཟུང་སྟེ། དེ་ནས་ཉིན་གུང་ཡིན་ན་་༼མི་གསལ༽་་ཉི་མ་ལ་་་་་གི་གནད་ལ་བལྟས་ཏེ། རྒས་དང་་་་སྲང་དུ་ཞུགས་པ་མན་ངག་ཡེ་ཤེས་བླ་མ་ནང་ན་ཡོད་པ་ལྟ་བུ་འདི། ཐུན་བཞི་རྣལ་འབྱོར་དུ་ལྡན་པའི་སྒོ་ནས་ཉམས་ལེན་སྲང་དུ་འཇུག་ཟེར། ཉམས་ལེན་སྲང་དུ་འཇུག་པ་དེ་སྤྲོས་བཅས་དང་སྤྲོས་མེད་རབ་འདི་བྱུང་ན། དེ་ནས་སྤྲོས་མེད་ཁོ་ན་གི་ལས་སྦྱོར་དགོས་རྒྱུ་རེད་དེ། དེ་ཙམ་ཞིག་མ་ནུས་ནའང་སྤྲོས་བཅས་སྤྲོས་མེད་གཉིས་དེ་ཆ་སྙོམས་པོ་བྱས་ཏེ་སྤྲོས་བཅས་ཀྱིས་ཐབས་དེ་ཉུང་དུ་གཏོང་། སྤྲོས་མེད་དེ་གཙོ་བོ་བྱས་གཞག་ན་དེ་ནས་རིམ་པ་བཞིན་དུ་ཆོས་ཉིད་མངོན་སུམ། ཉམས་གོང་འཕེལ། རིག་པ་ཚད་ཕེབ། ཆོས་ཉིད་ཟད་པ་བཞིའི་སྣང་བ་དེ་མཐར་ཕྱིན་འོང་རྒྱུ་ཡིན་ཟེར། དེ་ནས་སྣང་བ་བཞི་པོ་གང་ཡིན་ཟེར་ན། དང་པོ་ཆོས་ཉིད་མངོན་སུམ་ནི། །བདེ་གཤེགས་སྙིང་པོའི་རང་གདངས་ཕྱིར། །ཤར་བའི་དབྱིངས་སྣང་མཐོང་ནས་བཟུང་། །ཐིག་ལེ་ཐིག་ཕྲན་འོད་ཟླུམ་དང་། །ཐིག་ལེ་སུམ་འབྲེལ་སྣང་བའི་མཚམས། །ཀ་དག་རིག་པ་ལུ་གུ་རྒྱུད། །ཕྲ་ཞིང་འཁྱོགས་ལ་ཐིག་ལེས་འབྲེལ། །འགྲོ་འོང་བཅས་པར་ཤར་བ་གང་། །དབྱིངས་རིག་ཕྱག་རྒྱར་བཅིངས་ནས་བསྒོམ། གསུངས་པ་དེ་རེད་དུས་དེ་དག་ཡང་དཔེར་ན་རྒྱུ་མཚན་ཉིད་ཐེག་པའི་ལམ་ནས་ཡིན་ན་ཚོགས་ལམ་དང་སྦྱོར་ལམ་གཉིས་ཀྱི་སྒོ་ནས་ཆོས་ཉིད་གྱི་ངོ་བོ་དེ་ཐོས་བསམ་གྱི་གོ་བས་རྙེད་དགོས་རེད། དཔེ་དེ་བཞིན་དུ་རྫོགས་པ་ཆེན་པོའི་ལམ་བསྒོམ་པ་དེ་ལའང་གོང་དུ་ཞུས་པ་ལྟར་དུ་སེམས་དང་ཡེ་ཤེས་གཉིས་ཡོད་པའི་ནང་ནས་ཡེ་ཤེས་ལམ་་༼མི་གསལ་༽་་། དབྱིངས་རིག་ཡེ་ཤེས་ལམ་དུ་བྱེད་པ་དེ་ལ་སེམས་རིག་གཉིས་ཤན་ཕྱེ་དགོས་རེད། དེ་ནས་སེམས་རིག་ཤན་ཕྱེ་བར་བྱེད་པ་དེ་ལ། ནང་རིག་ཉམས་མྱོང་གིས་ཤན་ཕྱེས་པ་དང་། ཕྱི་ཡི་སྣང་བ་ཐོད་རྒལ་གྱི་སྣང་བ་དེ་བསྒོམས་ཏེ་དེ་ཤན་ཕྱེ་འོང་དུས་ཆོས་ཉིད་མ་བཅོས་པའི་དོན་དེ་འདི་རེད་འདུག་ཨང་། དེ་ནས་ད་ལྟ་རྩ་བ་རྡོ་རྗེ་ཚིག་རྐང་ནང་གསུངས་པ་ལྟར་དུ། མཁས་བཙུན་བརྒྱ་དང་གྲུབ་ཐོབ་སྟོང་། །བསྟན་བཅོས་བྱེ་བ་ས་ཡ་དང་། །རྒྱ་མཚོའི་ཐེ་ཚོམ་བཅད་མི་དགོས། །རང་གི་རང་ལ་ཡིད་ཆེས་ཀྱི་ངེས་པ་བྱེད། ངེས་ཤེས་དེ་ལའང་འཛིན་པ་མེད་པ་རང་ཤུགས་ཀྱིས་ཤར་འོང་རྒྱུ་ཡོད་རེད། དེ་ཆོས་ཉིད་མངོན་སུམ་ཟེར་མཁན་དེ་རེད། དེ་ནས་ཆོས་ཉིད་མངོན་སུམ་ཞེས་རྟོགས་རྒྱུ་དེ་གང་རེད་ཟེར་ན་ད་ལྟ་ཐེག་པ་ཆེན་པོ་མདོ་སྡེ་ཐམས་ཅད་ཀྱི་ནང་ནས་བདེ་གཤེགས་སྙིང་པོ་འགྲོ་བ་ཡོངས་ལ་ཁྱབ་ཟེར་མཁན་དེའི་བདེ་གཤེགས་སྙིང་པོའི་རྩལ་དེ་བཤད་སྡོད་ཀྱི་ཡོད་རེད། དེ་ནས་བདེ་གཤེགས་སྙིང་པོ་ཁམས་ལ་བཤད་ཀྱི་ཡོད་རེད། མངོན་སུམ་དང་རྗེས་དཔག་གཉིས་ཟེར་དུས་དཔེར་ན། ནགས་གསེབ་གཅིག་ནས་དུ་བ་ཞིག་འོང་གི་ཡོད་ན་དེ་ན་མེ་འབར་གྱི་ཡོད་ས་རེད་བསམ་རྒྱུ་དེ་མེ་ཡོད་པ་དེ་ཤེས་དུས་རྗེས་དཔག་རེད། དེ་ནས་མེ་དམར་ལྷབ་ལྷབ་བུད་ཤིང་གི་སྟེང་མངོན་སུམ་དུ་མཐོང་འོང་དུས་དེ་མངོན་སུམ་རེད་དུས། ད་ལྟ་ང་ཚོ་རིག་པའི་ངོ་བོ་དེ། སེམས་རིག་ཤན་ཕྱེ་བསྡད་ན། རིག་པ་དམར་འཇུས་བྱས་ནས་ཉམས་མྱོང་གི་སྒོ་ནས་རྒྱུད་ལ་སྐྱེ་འོང་རྒྱུ་ཡོད་རེད་དུས། དེའི་ཕྱིར་ན་ཆོས་ཉིད་མངོན་སུམ་ཟེར་མཁན་དེ་རེད། དེ་ནས་ཆོས་ཉིད་མངོན་སུམ་ནང་གི་རིག་པ་སེམས་རིག་གཉིས་ཤན་ཕྱེས་ཏེ་ངོ་འཕྲོད་པའི་རྗེས་སུ་ཕྱི་ཐོད་རྒལ་གྱི་སྣང་བ་དེ་བསྒོམ་བསྡད་ན། དེ་ནས་དབྱིངས་ཐིག་ལེ་ཟེར་རྒྱུ་ཡི་སྣང་བ་ཤར་འོང་རྒྱུ་དེ་དཔེར་ན་མི་གཅིག་གི་གདོང་པ་དེ་མེ་ལོང་ནང་དུ་ཤར་བསྡད་ཡོད་ན་མེ་ལོང་གི་ནང་དུ་ཤར་བ་དེ་མི་དངོས་མ་རེད། མི་ཡི་གདོང་པའི་གདངས་རེད་དུས། དཔེ་དེ་བཞིན་དུ་རང་གི་རིག་པའི་གདངས་དེ་ད་ལྟ་ཐིག་ལེ་ཐིག་ཕྲན་ལ་སོགས་པར་ཤར་བ་དེ་རེད། ཤར་བ་དེ་ལས་དང་པོ་ཕྱི་དབྱིངས་ནང་དབྱིངས་ཀྱིས་སྣང་བ་མཐོང་བ་ནས་བཟུང་སྟེ། དེ་ནས་ཐིག་ལེ་ཐིག་ཕྲན། ཐིག་ལེ་ཆེན་པོ་རེ་རེ་ལ་ཐིག་ལེ་ཆུང་ཆུང་གི་གང་སོང་དུས་འོད་ཟླུམ་དང་། དེ་ནས་ཐིག་ལེ་དང་པོ་ཉིས་འབྲེལ་ཤར་གྱི་རེད། དང་པོ་རེ་རེ་ཤར། ཐ་མ་ཡིན་ན་ཐིག་ལེ་སུམ་འབྲེལ་དུ་སྣང་བ་དེ་ཤར་འོང་ཟེར་རེད། དེ་ནས་ཐིག་ལེའི་སུམ་འབྲེལ་གྱི་སྣང་བ་དེ་ཤར་འོང་བ་ཡི་མཉམ་དུ་ཀ་དག་གི་རིག་པ་རྡོ་རྗེ་ལུ་གུ་རྒྱུད་དེ་ཕྲ་ཞིང་འཁྱོགས་པ་སྤུས་བྲིས་ཡོད་པ་འདི་རེད་དུས། འབྲེལ་བ་འགྲོ་འོང་དང་བཅས་པ་ཟེར། རི་དྭགས་རྩེབ་ལ་རྒྱུག་པ་ལྟར་དང་། དེ་ནས་ཤ་ར་ན་དར་གྱིས་འགྲོ་བ་ལྟ་བུ་ཟེར། ཐོད་རྒལ་གྱི་སྣང་བ་དེ་ནང་གི་སེམས་ཀྱིས་གཟུང་འཛིན་གྱི་གཡོ་རྩོལ་བྱེད་པའི་སྟོབས་ལས་གཡོ་འགུལ་བྱེད་རྒྱུ་མ་གཏོགས་གཏན་ནས་བསྡད་མི་ནུས་པའང་། དེ་འདྲ་ཤར་གྱི་མ་རེད་གསུངས། དེའི་འགྲོ་འོང་དང་བཅས་པ་ཤར་བར་གྱུར་པའི་ཚེ་ན། དེ་ནས་དེའི་ད་ལྟ་གོང་ནས་གསུངས་པ་བཞིན་དུ་ཕྱི་དབྱིངས་ནང་དབྱིངས་ཀྱི་ཐོག་ནས་ཐིག་ལེ་དེ་ཤར། ཐིག་ལེ་དེའི་ནང་ལ་ལུ་གུ་རྒྱུད་དེ་ཤར་འོང་དུས་ལུ་གུ་རྒྱུད་དེ་ལ་རིག་པ་རྩེ་གཅིག་དུ་གཏད་ན་དབྱིངས་རིག་མི་འགུལ་བ་ཟེར་མཁན་དེ་རེད་དུས་དབྱིངས་རིག་ཤར་རྒྱུ་སྙིང་ནས་བསྒོམ་དགོས་པ་ནི། །དེ་ཚེ་ནང་དུ་རྟོག་དཔྱོད་ཀྱིས། །ཤེས་རབ་ཁྱད་པར་ཅན་འཆར་ཞིང་། །ཡེ་ཤེས་སུམ་ཆ་ཙམ་ལ་དབང་། །འདི་དུས་བར་དོ་ཆོད་གྱུར་ཀྱང་། །རང་བཞིན་སྤྲུལ་སྐུའི་ཞིང་ཁམས་སུ། །དབུགས་འབྱིན་ཐོབ་པར་ཐེ་ཚོམ་མེད། གསུང་དུས་དེའི་ཚེ་ན། དེ་ནས་ནང་དུ་དཔེར་ན་ཐོས་བསམ་གྱི་རིག་པ་རྟོག་དཔྱོད་ཀྱིས་སྒོ་ནས་ཤར་འོང་དུས་ཐེག་པ་གཞན་གྱི་མ་རྟོགས་པ་ཐམས་ཅད་ཡེ་ཤེས་ཀྱིས་རྩལ་ལས་ཤར་འོང་བ་ལྟ་བུ་ཞིག་ཤེས་རབ་ཁྱད་པར་ཅན་འཆར་འོང་རེད། ཤེས་རབ་ཁྱད་པར་ཅན་དེས་ནི། ཡེ་ཤེས་མཐོང་བ་དེ་བོགས་ཐོན་འོང་གི་རེད། དེ་འོང་བའི་ཚེ་ན་ཡེ་ཤེས་སུམ་ཆ་ཟེར་དུས། བདེ་གཤེགས་སྙིང་པོ་དེ་བཅོ་ལྔའི་ཟླ་བ་ལྟ་བུ་ཅིག་ལ་ཆ་བཞག་ན་དེའི་ཆ་གསུམ་ལ་ཕོབ་པའི་རུ་གཅིག་འདི་མངོན་སུམ་དུ་མཐོང་འོང་གི་རེད་ཟེར། དེ་མཐོང་བ་དེའི་ངང་ནས་ཕར་ལམ་མཐར་མ་ཕྱིན་ཤི་སོང་ནའང་། དེ་བར་དོའི་གནས་སྐབས་ན་བར་དོའི་སྣང་བ་ཡུད་ཙམ་གཅིག་ཤར་ཏེ་རང་བཞིན་སྤྲུལ་སྐུའི་ཞིང་ཁམས་ལྔ་རུ། ཤར་ཕྱོགས་མངོན་པར་དགའ་བ། ལྷོ་ཕྱོགས་དཔལ་དང་ལྡན་པ། ནུབ་ཕྱོགས་པདྨ་བརྩེགས་པ། བྱང་ཕྱོགས་ལས་རབ་རྫོགས་པ། དབུས་ཕྱོགས་སྟུག་པོ་བཀོད་པའི་ཞིང་ཁམས་མང་ཙམ་བསྐྱེད་ནས། དེ་ནས་སྟོན་པ་རིག་ལྔ་ཡི་ཞལ་མཐོང་། དེ་ལས་གསུང་ཐོས་པའི་ལམ་ནས་སྐུ་བཞི་ཐོབ་་་་་་དེའི་སྟེང་དུ་གྲོལ་བར་གྱུར་བ་ཁྱད་པར་གྱི་སྐབས་མ་ཡིན་་་་་་་གསུངས་རེད། ད་དེའི་རྗེས་སུ་ཉམས་གོང་འཕེལ་ཟེར་མཁན་དེ་རེད་དུས། ད་ཉམས་གོང་འཕེལ་དེ་ཧ་ལམ་༼དང་པོ་སྒོམ་ལམ་གསུངས་ནས་རྗེས་མཐོང་ལམ་གསུངས།༽མཐོང་ལམ་གྱི་གནས་སྐབས་ལྟ་བུ་རེད། གཉིས་པ་ཉམས་སྣང་གོང་འཕེལ་ནི། །སྔ་མའི་འོད་སྣང་དེ་ཉིད་ལས། །ཆེས་ཆེར་འཕེལ་ཞིང་རྩིབས་ཤར་དང་། །གྱེན་འགྲེང་ཟླུམ་འཁྲིགས་མཆོད་རྟེན་དབྱིབས། །པདྨ་མཁར་ཐབ་མདུང་རྩེ་དང་། །དྲྭ་བ་དྲྭ་ཕྱེད་མིག་མངས་རིས། །ཐིག་ཟླུམ་སྲན་མ་ཙམ་ནས་བཟུང་། །བསེ་ཕུབ་ཙམ་གྱི་བར་སྐྱེ་ཞིང་། །ལུག་རྒྱུད་འགྲོ་འོང་གཡོ་བ་ཡང་། །འདབ་ཆགས་འཕུར་སྐྱེན་ཙམ་ཉིད་ནས། །བུང་བ་བཅུད་ལ་འཁོར་བ་བཞིན། །ཅུང་ཟད་གོམས་པའི་རིམ་པ་ཡིས། །འོད་སྣང་འཕེལ་དང་རིག་པ་དལ། །མཐར་གྱིས་སྟོང་ཉམས་འོད་གསལ་གྱི། །སྣང་བས་གར་བསྟས་གཡོ་མེད་ཁྱབ། །དབྱིངས་སྣང་ཟླུམ་འཁྲིགས་པད་འདབ་བཞིས། །བརྒྱན་པའི་ཚོམ་བུ་འཆར་གྱུར་ན། །འཆི་སྲིད་འོད་གསལ་ངང་དུ་གྲོལ། །ཟེར་དུས་དེ་ནས་ཉམས་ཟེར་མཁན་འདི་ལ་སྣང་ཉམས་དང་ཤེས་ཉམས་གཉིས་ཡོད་རྒྱུ་རེད། ཤེས་ཉམས་ཟེར་མཁན་དེ་ད་ལྟ་ཞི་གནས་སྒོམ་བསྡད་པའི་སྐབས་ལྟ་བུ་ཡིན་ནའང་བདེ་གསལ་མི་རྟོག་པའི་ཉམས་ཤར་བ་དང་མངོན་ཤེས་ཤར་བ་དང་རི་བྲག་ལ་ཟང་ཐལ་གྱི་མཐོང་བ་ལ་སོགས་པ་ཡོད་རྒྱུ་རེད་དུས་དེ་དང་། དུས་འཁོར་གྱི་སྐབས་སུ་སྟོང་གཟུགས་མང་པོ་ཤར་ཡོང་རྒྱུ་ཡོད་པ་དང་ནི། དེ་རྣམས་ཐམས་ཅད་ཤེས་ཉམས་ཟེར་བ་དེ་རེད། སྣང་ཉམས་ཟེར་མཁན་དེའི་སྣང་ཟེར་བ་དེ་གང་རེད་ཟེར་ན་ཆོས་ཉིད་མངོན་སུམ་གྱི་སྣང་བ་གོང་ནས་གོང་དུ་འཕེལ་འོང་དུས། དེ་ནས་སྣང་ཉམས་དེ་ཉམས་བརྟན་པོ་ཞིག་རྒྱུད་ལ་ཤར་འོང་དུས་རིག་པ་ཡི་གདངས་ཀྱི་རེད་༼མི་གསལ་༽། དེ་ཡན་ཆད་བློ་ཡིས་མ་འགྲིབ་བློ་ལས་འདས་པའི་ཉམས་ཡིན་པའི་ཕྱིར་ན་དེ་སྣང་ཉམས་གོང་དུ་འཕེལ་བར་གྱུར་པ་ཡིན་ཟེར། དེ་ནས་ཉམས་སྣང་གོང་ལ་ག་འདྲ་བྱས་ནས་འཕེལ་འོང་གི་རེད་ཟེར་ན་སྔ་མ་ཐོད་རྒལ་གྱི་འོད་སྣང་དེ་ཉིད་དཔེར་ན་སྔོན་ནས་ཡིན་ན་ཐིག་ལེ་སྟོང་པའི་སྒྲོན་མ་ཡིན་ན་རྩེ་ཕུབ་ཙམ། ཕོར་པ་ཙམ་དེ་ལས་ཤར་གྱི་མ་རེད། གཉིད་ཀྱི་སྣང་བ་ཡིན་ནའང་ཁང་པ་གྲུ་བཞི་ཙམ་རེ་མ་གཏོགས་འཆར་གྱི་མ་རེད། དེ་ནས་སྣོད་བཅུད་གང་ན་བལྟས་བཞག་པའི་སྐབས་སུ། དེ་ཐམས་ཅད་དབྱིངས་ཀྱི་སྣང་བས་ཁྱབ་སོང་རྒྱུ་དེ་ལ་བརྟེན་ནས་ཐིག་ལེ་སྟོང་པའི་སྒྲོན་མ་དེའང་ཟླུམ་པོ་ཆེན་པོ་ནས་ཆེས་ཆེར་འཕེལ། དེ་ནས་འོད་ཀྱི་སྣང་བ་དེའང་རྩིབས་ཤར་ཟེར་དུས་ཕྲེད་༼མི་གསལ་༽དུ་ཡོད་པ། གྱེན་འགྲེང་ཟེར་དུས་གོང་དུ་ཡོད་པ། ཟླུམ་འཁྲིགས་ཀྱི་རྣམ་པ་གསུམ་དུ་ཡོད་དུས་ཐིག་ལེ་ཟླུམ་པོའི་རྣམ་པ་རྒྱ་ཡི་མིག་ལྟ་བུ་གོང་ན་ཡོད་པ། དེ་ནས་མཆོད་རྟེན་གྱི་བང་རིམ་ལྟ་བུ་གོང་ན་བཞི་ཡོད་པ། དེའི་སྟེང་ན་ཐིག་ལེ་སྟོང་པའི་སྒྲོན་མའི་ནང་ནས་ཐིག་ལེ་སྟོང་པའི་སྒྲོན་མའི་ནང་འདི་ཚར་གཅིག་༼མི་གསལ་༽མེ་ཏོག་པདྨ་འདབ་མ་བཞི་ལྟ་བུ་རྣམ་པ་དང་གཞལ་ཡས་ཁང་གི་རྣམ་པ་ལྟ་བུ་དང་། ཁ་བཏགས་འོད་ཟེར་གྱི་སྣང་བ་ཐམས་ཅད་མིག་གི་ནང་ནས་ཚུར་ཟུག་བསྡད་པ་གདུང་གི་རྩེ་མོ་ལྟ་བུ་དང་། གཞལ་ཡས་ཁང་གི་དྲྭ་བ་དང་དྲྭ་ཕྱེད་ལྟ་བུ་དང་ནི། ད་ལྟ་ཏིལ་༼མི་གསལ་༽གི་རྣམ་པ་ཁ་དོག་སྣ་ཚོགས་པ་ཡོད་པ་ལྟ་བུའི་ཉིན་མོ་རེས་ཤར། ཐིག་ལེ་སྟོང་པའི་སྒྲོན་མ་ཟླུམ་པོ་དེའང་ཆོས་ཉིད་མངོན་སུམ་གྱི་སྐབས་ལ་སྲན་མ་ཙམ་ལས། དེ་ནས་ཉམས་གོང་ནས་འཕེལ་འོང་དུས་བསེ་ཕུབ་ཙམ་གྱིས་བར་དུ་འཕེལ། དེ་འཕེལ་འོང་དུས་དེའི་ནང་དུ་ད། དབྱིངས་དང་ཐིག་ལེའི་སྣང་བ་དེའི་ནང་དུ་ལུ་གུ་རྒྱུད་ཟེར། རིག་པ་རྡོ་རྗེ་ལུ་གུ་རྒྱུད་འགྲོ་འོང་གཡོ་བ་དེ་ཡང་། འདབ་ཆགས་འཕུར་སྐྱེན་པ་ཟེར་དུས་ཕུག་རོན་ནམ་མཁའ་ནས་འཕུར་གྲབས་ཡོད་༼མི་གསལ༽དང་པོ་གཡོ་འགུལ་ཐམས་ཅད་སྐྱེན་པ་དང་། དེ་ནས་རིམ་པ་བཞིན་དུ་བུང་བ་མེ་ཏོག་གི་ནང་དུ་སླེབ་འོང་ན་མེ་ཏོག་གཅིག་གི་སྦྲང་རྩི་ལེན་ནས་ཏོག་ཙམ་བསྡད། ཡང་དེའི་ནང་ནས་ཐོན་ཚར་དུས་མེ་ཏོག་གཞན་གཅིག་ལ་ཕར་འགྲོ་གི་རེད། དཔེ་དེ་བཞིན་དུ་རིག་པ་རྡོ་རྗེ་ལུ་གུ་རྒྱུད་འདི་དང་པོ་མིག་གཡོན་ན་ཟུར་ལྟ་བུ་ཞིག་ལ་འཆར་བསྡད་ཡོད་ན། དེ་ལས་རིག་པ་གཏད་བཞག་ན་ཏོག་ཙམ་བསྡད་ཏེ། ཡང་དར་ཙམ་རེད་དུས་གཡས་ཕྱོགས་ལ་ཕར་འགྲོ་བ་ལྟ་བུ་རིམ་པ་བཞིན་དུ་གོམས་དུས་དེ་ནས་འདབ་ཆགས་འཕུར་སྐྱེན་པ་ལྟ་བུ་དེ་ལས་དང་པོ་བུང་བ་བཅུད་ལ་འཁོར་བ་ལྟ་བུ་དེ་རེད། དེ་ནས་དེ་ལས་ཅུང་ཟད་གོམས་པ། དེ་ནས་རི་དྭགས་རྩིབ་ལ་རྒྱུག་པ་ལྟ་བུའི་ཆེས་ཆེར་གོམས་པའི་བརྟན་པ་ཡོད། འོད་ཀྱི་སྣང་བ་དེ་ཉིད་གོང་ནས་འཕེལ། རིག་པ་རྡོ་རྗེ་ལུ་གུ་རྒྱུད་དེ་དལ། ཕྱིའ་སྣང་བ་དེ་ཙམ་ཞིག་རེད་དུས་མཐར་གྱིས་ཆོས་ཉིད་རིག་པ་མངོན་སུམ་དུ་སྣང་བ་དེའང་། སྟོང་པའི་ཉམས་དེ་རྒྱ་ཆེར་འོང་ཏེ། དེ་ནས་གང་ན་བལྟས་གཞག་ན་ཟེར། ས་རྡོ་རི་བྲག་རྩི་ཤིང་ནགས་ཚལ་ཐམས་ཅད་གར་བལྟས་ཀྱང་དབྱིངས་དང་ཐིག་ལེའི་སྣང་བ་འཆར་བ་དང་། དབྱིངས་སྣང་ཟླུམ་འཁྲིགས་དེ་ལ་པདྨ་འདབ་བཞི། པདྨ་འདབ་མ་བཞི་རེ་ཡོད་པ་དེའི་ནང་དུ་རྒྱལ་བ་རིགས་ལྔ་ཡོད་པའི་ཚོམ་བུས་བརྒྱན་པས་འཆར་དུས། འདིས་ཉམས་གོང་འཕེལ་མཐར་ཕྱིན་པ་ཡིན་ཟེར། ཉམས་གོང་འཕེལ་མཐར་ཕྱིན་པ་དེའི་ངང་དུ་གྲོལ་སོང་ན། དེ་ནས་ང་ཚོ་བར་དོ་བགྲོད་པར་འགྱུར་པ་དེ་ལ། འཆི་ཁ་བར་དོ། ཆོས་ཉིད་བར་དོ། སྲིད་པ་བར་དོ། གསུམ་ཡོད་པའི་ནང་ནས་འཆི་ཁ་བར་དོ་འོད་གསལ་ལྷུན་གྲུབ་ཀྱི་སྣང་བ་ཆོས་ཉིད་བར་དོའི་ངང་ལ་གྲོལ་ཟེར་རྒྱུ་དེ་རེད། དེ་ནས་ཆོས་ཉིད་བར་དོའི་ངང་ལ་ཁྱད་ཆོས་དྲུག་གི་མངོན་པར་སངས་རྒྱས་འགྲོ་བ་ཡིན་གསུངས། གསུམ་པ་རིག་པ་ཚད་ཕེབས་ནི། །ཡེ་ཤེས་ལྔ་ཡི་ཐིག་ལེའི་དབུས། །སྐུ་གསུམ་ཚོམ་བུ་ཐ་དད་པ། །རིམ་བཞིན་གསལ་བས་གདོས་བཅས་འགགས། །ཅིར་སྣང་དག་པ་རབ་འབྱམས་སུ། །ཤར་ཞིང་གཉིས་པ་གྲོལ་ཚད། ཡུལ་དུ་ཐོགས་རྡུགས་བྲལ། །ལུས་སེམས་རྟེན་འབྲེལ་རྒྱུན་ཆད་པས། །ཁམས་གསུམ་གནས་སུ་མི་ལྡོག་གོ། གསུང་དུས་བཟུང་སྟེ་ད་དེའི་རྗེས་ལ་རིག་པ་ཚད་ལ་ཕེབས་པའི་སྣང་བ་དེ་ཤར་༼མི་གསལ་༽དཔེར་ན་མདོ་ལུགས་ལྟར་དུ་ཡིན་ན་དག་པ་ས་གསུམ་ལྟ་བུ་རེད། དེའི་སྐབས་ལ་སྣང་བ་གང་རེད་ཟེར་ན་ཡེ་ཤེས་ལྔ། ནང་གི་རིག་པ་དེ་ལ་ཡེ་ཤེས་ལྔ་ཡོད་པ་དེ་ཡར་རྫོགས༼མི་གསལ༽ཡོང་དུས་ཕྱི་ཡི་ཐིག་ལེ་དེ་ལའང་དེ་ནས་ཁ་དོག་ལྔ། ཁ་དོག་ལྔ་ལྡན་དེའི་ནང་དུ་སྐུ་ཡི་སྣང་བ་ཤར་འོང་དུས་དང་པོ་སྐུ་གཅེར་བུ་ལྟ་བུ་དང་། དབུ་དང་ཕྱག་ལག་དེ་ནས་རིམ་པ་བཞིན་དུ་གོམས་ཡོང་དུས་སྐུ་ཡོངས་རྫོགས་རྒྱན་ཆས་ཡོད་པ་ཡབ་ཡུམ་ཟུང་འབྲེལ་དེ་ནས་ཐིག་ལེ་ལྔ་ཚོམ་གྱི་ནང་དུ་རྒྱལ་བ་རིགས་ལྔ་ལ་སོགས་པ་ཚོམ་བུ་མཐར་ཕྱིན་ནས་རིམ་པ་བཞིན་དུ་གསལ། དེ་གསལ་འོང་དུས་དེ་ནས་ཕྱི་ས་རྡོ་རི་བྲག་ཐམས་ཅད་ལ་བལྟས་ན་འོད་དང་ཐིག་ལེ་སྐུ་གསུམ་གྱི་སྣང་བ་མ་གཏོགས་གདོས་བཅས་ཀྱི་དེ་སྣང་བ་གཏན་ནས་མེད་པ་ཤར་ཏེ་སྣོད་བཅུད་ཐམས་ཅད་དག་པ་རབ་འབྱམས་སུ་ཤར་དུས། ཕྱི་སྣང་དག་པ་རབ་འབྱམས་སུ་ཤར། དེ་ཤར་བ་དང་མཉམ་དུ་ཕྱི་ཡི་ཡུལ་གྱི་སྣང་བ་དེ་དང་ནང་གིས་རིག་པ་གཉིས་དབྱེར་མེད་དུ་འདྲེས་ཏེ་དེ་ཐུན་མོང་གི་ཆོས་སྐད་ལྟ་བུ་བྱས་ན་༼དང་པོ་རླུང་སེམས་གསུངས་ནས་སྣང་སེམས་གསུངས།༽སྣང་སེམས་འདྲེས་ཟེར་མཁན་དེ་རེད་དུས། རི་བྲག་ལ་ཟང་ཐལ་དུ་འགྲོ་ནུས་པ་ལྟ་བུ་དང་། རི་བྲག་ཐམས་ཅད་གཅིག་གིས་གཅིག་མི་སྒྲིབ་པ་རང་བཞིན་གྱིས་གསལ་བའི་ཐོགས་རྡུགས་ཐམས་ཅད་དང་བྲལ་བར་གྱུར་པ་ཡིན་ཟེར། དེ་ནས་ལུས་དང་སེམས་གཉིས་པོ་སེམས་༼མི་གསལ་༽གཅིག་དུ་འདྲེས་འགྲོ་བའི་སྐབས་ན་འཁྲུལ་བའི་སྣང་བ་དེ་ཤར་གྱི་ཡོད་རེད་དུས། དེའི་དུས་རིག་པ་ཚད་ལ་ཕེབས་པའི་སྐབས་ཡིན། ལུས་སེམས་གཉིས་འབྲེལ་བ་ཆད་ཏེ་དེའི་སྟེང་དུ་ཤི་སོང་ན་དེ་ནས་འཆི་ཁ་བར་དོ་ནས་གྲོལ་འགྲོ་རེད། ༼མི་གསལ་༽་་་ཅན་ཞིག་ནས་བར་དོ་གཞན་གྱི་སྣང་བ་མ་བྱུང་བས། ཁམས་གསུམ་གནས་སུ་མི་ལྡོག་གོ །ཞེས་གསུངས་། བཞི་པ་ཆོས་ཉིད་ཟད་པ་ནི། །ལས་རླུང་གཡོ་མེད་ཡེ་ཤེས་སུ། །འཕེལ་བས་ཕྱི་འབྱུང་གཟུང་ཡུལ་དང་། །ནང་འབྱུང་འཛིན་པའི་སེམས་བྱུང་བཅས། །འགགས་ཤིང་གསང་བ་འོད་གསལ་གྱི། །སྣང་བ་ཀུན་ཀྱང་ཆོས་དབྱིངས་ཐིམ། །ཟེར་དུས་ད་བཞི་པ་ཆོས་ཉིད་ཟད་ས་ལ་ཕྱིན་འགྲོ་དུས་ས་བཅུ་རྒྱུན་མཐའ་ལ་གནས་ཏེ་སངས་རྒྱས་འགྲོ་དུས། དེ་ནས་ཆོས་ཉིད་ཟད་ཟེར་མཁན་དེ་ཆོས་ཉིད་སྟོང་པ་ཉིད་ལ་ཟད་རྒྱུ་ཡོད་མ་རེད་དུས་ཆོས་ཉིད་ཀྱི་ཀློང་དེ་ལ་ཆོས་ཅན་གྱི་སྣང་བ་ཐམས་ཅད་ནང་དུ་ཕར་བསྡུ་སོང་བ་དེ་ལ་ཟད་པའི་སྒྲ་སྦྱར་གཞག་དུས་དེས་ན་ཟད་འགྲོ་བའི་རྒྱུ་མཚན་དེ་ཅི་རེད་ཟེར་ན་དེ་སྔ་འོད་གསལ་གྱི་སྣང་བ་ཕྱི་ལ་ཤར་བསྡད་པ་དེ་རླུང་གི་རྩལ་གཅིག་གིས་སྟོང་ཉིད་གཡོ་བསྡད་ཡོད་རེད། རླུང་གི་རྩལ་དེ་ལས་རླུང་གི་ནུས་པ་དེ་ཆོས་ཉིད་ཀྱི་ངང་ལ་ཕར་ལྡོག་ཚར་ན་དེ་ནས་ཆོས་ཉིད་དགོངས་པ་ལ་འཕོ་འགྱུར་མེད་པ་མཉམ་བཞག་དང་རྗེས་ཐོབ་ཁྱད་པར་མེད་པར་མཉམ་རྗེས་འདྲེ་འགྲོ་རེད། དེ་ནས་མཉམ་རྗེས་འདྲེ་འགྲོ་བའི་ཚེ་ན་ལས་རླུང་གི་གཡོ་བ་མེད་དུས་ཡེ་ཤེས་ཀྱི་སྐུ་མངོན་སུམ་དུ་མཐོང་༼ཡང་ན་ཐོབ། མི་གསལ་༽ དེ་ནས་བི་མ་མི་ཏྲ་དང་གུ་རུ་རིན་པོ་ཆེ་ལྟ་བུ་རེད་དུས། དེ་ལ་ཕེབས་པའི་ཕྱི་འབྱུང་གི་གཟུང་ཡུལ་ཟད་ཏེ་རང་གིས་ལུས་ཀྱི་ཕྱི་ཡི་འབྱུང་བ་ས་ཆུ་མེ་རླུང་ཐམས་ཅད་འོད་གསལ་གྱི་སྣང་བ་ཁོ་ན་མ་གཏོགས་གདོས་བཅས་མེད་ལེ་རེད་ཚར་དུས་དེ་ནས་གྲུབ་པ་ཐོབ་པའི་རྣལ་འབྱོར་པ་དེ་ཉིད་མེ་ལ་བསྲེགས་ན་འཚིག་གི་མ་རེད། ཆུ་ལ་བསྐུར་ན་ཁུར་གྱི་མ་རེད། 18-34གཉན་ཞུ་དགུ་བྲག་ལ་ཕུགས་ནས་༼མི་གསལ་༽རྗེ་བཙུན་མི་ལ་ལྟ་བུ་རེད་འགྲོ་ཚར་ལེ་རེད། ནང་གིས་སེམས་ཡིན་ནའང་གཟུང་འཛིན་གྱིས་གཏན་ནས་གཡོ་བ་མེད་དུས་དེ་ནས་ནང་གི་འབྱུང་བ་ད་ལྟ་གདོས་བཅས་ཤ་ཁྲག་གི་ཕུང་པོ་འདི་ཐམས་ཅད་མེད་པར་འོད་ཀྱི་སྐུ་མ་གཏོགས་པའི་གཏན་ནས་ཡོད་ཀྱི་མ་རེད་དུས་ནང་འཛིན་པའི་སེམས་བྱུང་དང་བཅས་པ་འགགས། གསང་བ་འོད་གསལ་གྱི་སྣང་བ་དཔེར་ན་ཟླ་བ་དེ་དང་པོ་ཚེས་གཅིག་ནས་བཅོ་ལྔ་བར་དུ་ཡར་འཕེལ་གྱི་རེད། བཅུ་དྲུག་ནས་གནམ་སྟོང་བར་དུ་མར་འགྲིབ་ཀྱི་རེད། ཟླ་བ་ཁོ་རང་ལ་དེ་ཡོད་པ་ལྟར་དུ་ད་ལྟ་བཅུ་དྲུག་ནས་གནམ་སྟོང་བར་དུ་མར་འགྲིབ་འགྲོ་རྒྱུ་དེ་རེད་དུས། དེའི་སྣང་བ་དེ་ཐམས་ཅད་ཆོས་ཉིད་ཅིག་གིས་ངང་ལ་ཕར་བསྡུ་ཚར་དུས་དེ་ནས་ཉིན་མཚན་འཁོར་ཡུག་དུ་འོད་གསལ་གྱི་དགོངས་པ་གཅིག་ལས་མི་གཡོ་བ་རང་བཞིན་རེད་འགྲོ་དུས་དེ་ནས། །སྣང་བ་ཀུན་ཀྱང་ཆོས་ཉིད་ཐིམ། །དེ་ཚེ་སྐྱེ་བར་དབང་ཐོབ་པས། །སྣང་སྟོང་ཆུ་ཟླ་ལྟ་བུའི་ངང་། །འོད་གསལ་འཕོ་ཆེན་དྭངས་མའི་སྐུས། །འགྲོ་སྒྲོལ་ཕྲིན་ལས་རྟག་ཏུ་སྤྱོད། ཟེར་དེ་ནས་ཆོས་ཉིད་ཟད་ས་ལ་སྐྱེལ་ཚར་དུས་སྐྱེ་བ་དང་འཇུག་པ་ལ་དབང་ཐོབ་ཟེར་མཁན་དེ་རེད། སྐྱེ་བ་ལ་དབང་ཐོབ་ཟེར་དུས་ད་ལྟ་ང་ཚོ་ཁམས་གསུམ་འཁོར་བར་འཁྱམས་བྱེད་ཀྱི་རྩ་བ་འཁྲུལ་བ་དེ་ག་རེ་ཟེར་ན་སྐྱེ་འཆི་བར་དོ་གསུམ་ཟེར་མཁན་དེ་རེད། དེ་ནས་ད་ལྟ་ང་ཚོ་དཔེར་ན་ཤི་འགྲོ་ག་བྱས་ན། དེ་ནས་ཤི་སོང་དུས་ལས་དགེ་སྡིག་གིས་གང་ན་སྐྱེ་དགོས་ཀྱི་ཡོད་ན་མ་གཏོགས་རང་བསམ་བཞིན་དུ་སྐྱེ་བ་བཞེས་ཐུབ་ཀྱི་མ་རེད། དེ་ནས་དེའི་སྐབས་ལ་སྐྱེ་བ་ལ་དབང་ཐོབ་ནས་དེ་ནས་ད་ལྟ་ལུས་རྟེན་འདིའི་སྟེང་དུ་འགྲོ་བའི་དོན་རྒྱ་ཆེན་པོ་གཅིག་མཛད་དགོངས་ན་ད་ལྟ་ཟག་བཅས་ཀྱི་སྐུ་འདི་འོད་ཀྱི་རང་བཞིན་དུ་དེངས། སྣོད་བཅུད་ཐམས་ཅད་དག་པ་ཆེན་པོ་རེད་ཚར་དུས་ཕྱག་གིས་སོར་མོ་ལ་འོད་ལྔ་འཁྲིགས་འོང་དུས་དེ་ལ་རིག་པ་གཏད་འོང་དུས། ནམ་མཁའ་ཇི་སྲིད་ཀྱི་བར་དུ་རྡོ་རྗེའི་སྐུ་སྐྱེ་འཆི་མེད་པ་བི་མ་མི་ཏྲ་དང་གུ་རུ་རིན་པོ་ཆེ་ལྟ་བུ་རེད། དེ་ཡིན་ནའང་སྐུ་རང་། ངང་དེ་ལ་ཕར་བལྟས་བཞག་ན་དེ་ནས་སྔ་མ་ལྟར་དུ་ཡོད་རྒྱུ་རེད་དུས་དེའི་སྐུ་ལ་ལག་པས་རེག་པ༼མི་གསལ་༽་དང་གཟུགས་ཅན་ལྟར་དུ་བཟུང་རྒྱུ་ཡོད་ས་མ་རེད། དེ་ནི་ཆུ་ནང་གི་ཟླ་གཟུགས་ལྟ་བུ་དེ་རེད། དེ་འོད་གསལ་འཕོ་ཆེན་དྭངས་མའི་སྐུ་རེད། དེ་ནས་གུ་རུ་རིན་པོ་ཆེ་ད་ལྟ་རྔ་གཡབ་ཟངས་མདོག་དཔལ་རི་ལ་སྔར་བོད་ལ་ཕེབས་བསྡད་རྒྱུ་ཡི་སྐུ་དེ་འདྲ་བྱས་ནས་བཞུགས་ཡོད་རེད། བི་མ་མི་ཏྲ་རྒྱ་ནག་རི་བོ་རྩེ་ལྔ་ལ་བཞུགས་ཡོད་རེད། དེ་ལྟ་བུ་དྭངས་མའི་སྐུ་ཡི་ངང་ནས། དེ་ནི་པདྨ་་་་གུ་རུ་དང་མི་མ་མི་ཏྲ་གཉིས་བསྐལ་བཟང་སངས་རྒྱས་སྟོང་གིས་འགྲོ་དོན་མ་རྫོགས་ཀྱི་བར་དུ་ད་ལྟ་ཞིང་ཁམས་འདིའི་སྟེང་དུ་བཞུགས། དེ་ནས་འགྲོ་དོན་ང་ཚོ་ལ་བྱེད་གྱི་ཡོད་པ་དེ་ལྟ་བུ་འགྲོ་དོན་ཕྲིན་ལས་རྟག་དུ་བྱེད། །དེ་བཞིན་འཇུག་པར་དབང་ཐོབ་པས། །གདོད་མའི་གཞི་དབྱིངས་ཆེན་པོ་རུ། །ནང་གསལ་ཐིམ་ལ་མ་རྨུགས་པར། །སྐུ་དང་ཡེ་ཤེས་འདུ་འབྲལ་མེད། ཟེར་དེ་ནས་འཇུག་པ་ཟེར་མཁན་དེ་གང་རེད་ཟེར་ན། ད་ཕྱི་འདིའི་སྟེང་ནས་འོད་གསལ་འཕོ་བ་ཆེན་པོའི་སྐུར་ཚུར་བཞེངས་དགོས་ན་འདྲ། སྐུ་མ་བཞེངས་ནས་ནང་དུ་ཕར་བསྡུ་བཞག་ནའང་རང་ལ་རང་དབང་ཡོད་རེད། དགོངས་པ་གང་ཡོད་པ་དེ་མཛད་ཆོག་གི་རེད། དེ་ནས་འཇུག་པ་ལ་དབང་ཐོབ་ཟེར་བ་དེ་རེད། འཇུག་པ་ལ་དབང་ཐོབ་དུས་གདོད་མའི་གཞི་དབྱིངས་ཆེན་པོ་རུ་ཟག་བཅས་ཀྱི་ཕུང་པོ་དེ་ཐམས་ཅད་ཕར་ཐིམས། ནང་གསལ་ཐིམ་ལ་མ་རྨུགས་པར། སྐུ་དང་ཡེ་ཤེས་འདུ་འབྲལ་མེད་པའི་་་་་༼མི་གསལ་༽ཁྱབ་བདག་དང་དབྱིངས་འགྲོ་རྒྱུ་༼མི་གསལ༽རྗེ་བཙུན་སེངྒེ་དབང་ཕྱུག་ལྟ་བུ་རེད་དུས། སྐུ་དང་ཡེ་ཤེས་འདུ་འབྲལ་མེད་པའི་དགོངས་པ་མངོན་དུ་གྱུར་བ་ཡིན་ཟེར། །དེ་ལྟར་དངོས་གཞིའི་ཉམས་ལེན་མཐིལ། །བསྟན་ནས་མཐའ་བརྟེན་མན་ངག་ནི། །མི་འགུལ་གསུམ་གྱི་གཞི་བཅའ་ཞིང་། །སྡོད་པ་གསུམ་གྱིས་ཚད་བཟུང་སྟེ། །ཐོབ་པ་གསུམ་གྱིས་གཟེར་གདབ་པར། །གདིང་བཞིའི་གྲོལ་ཚད་བསྟན་པའོ། །གསུང་དུས་ད་དེ་ལྟར་དུ་སྐྱེ་བ་ལ་དབང་ཐོབ་ན་འདྲ་འཇུག་པ་ལ་དབང་ཐོབ་ན་འདྲ་སྣང་བ་བཞི་པོ་དེ་རྫོགས་པ་ཆེན་པོའི་ལམ་གྱི་དངོས་གཞི་རེད། དེ་ཉམས་སུ་ལེན་པ་དེ་རེད། དེ་ནས་ལམ་གྱི་གྲོགས་དཔེར་ན་སྣང་བ་བཞི་དངོས་་་་་་༼མི་གསལ༽ཡང་ཉམས་ཀྱི་སྣང་བ་དེ་རེད་འགྲོ་བ། སྣང་བ་བཞི་དངོས་གནས་ཡིན་ན་ཡར་རྩལ་རྫོགས་པའི་མན་ངག་གི་སྣང་བ་༼མི་གསལ༽ཡོད་རེད། དེ་གང་རེད་ཟེར་ན། མི་འགུལ་བ་གསུམ་གྱི་གཞི་བཅའ། སྡོད་པ་གསུམ་གྱིས་ཚད་བཟུང་། ཐོབ་པ་གསུམ་གྱིས་གཟེར་གདབ། གདིང་བཞིའི་གྲོལ་ཚད་སྟེང་དུ་དེ་ནས་སྣང་བ་བཞི་པོ་དེ་ཚད་དུ་ཕྱིན་པ་ཅིག་བྱས་ནས། དང་པོ་མི་འགུལ་བ་གསུམ་གྱིས་གཞི་བཅའ་བ་ནི་གང་རེད་ཟེར་ན། དང་པོ་བཞུགས་སྟངས་གཟིགས་སྟངས་དང་། །བཟོ་མེད་ངང་ལས་མི་གཡོ་བས། །རྩ་རླུང་དལ་ཞིང་སྣང་བ་འཕེལ། །དབྱིངས་རིག་ཟུང་དུ་ཆུད་པར་འགྱུར། ཟེར་ད་དང་པོ་ལས་དང་པོ་པའི་གང་ཟག་ཐོད་རྒལ་སྒོམ་པའི་སྐབས་ཡིན་ན་ལུས་འདི་བཞུགས་སྟངས་གསུམ་དུ་བྱེད། མིག་འདི་གཟིགས་སྟངས་གསུམ་པོ་གྱི་ངང་ནས་སེམས་བཟོ་མེད་ངང་ནས་མི་གཡོ་བར་བྱ། བྱ་བ་དགུ་ཕྲུགས་སུ་བཏང་ན་ཅི་ཕན་གྱི་རེད་ཟེར་ན་ལས་ཀྱི་རྩ་དང་ལས་ཀྱི་རླུང་ཐམས་ཅད་ཀྱི་སྒོ་དེ་བཀག །ཡེ་ཤེས་ཀྱི་རྩ་དང་ཡེ་ཤེས་ཀྱི་སྒོ་དེ་ཕྱེ་འོང་དུས་དེ་ནས་བྱ་བ་གང་ཡང་མེད་པ་གུ་ཡངས་ལྷོད་པོ་ལྟ་བུའི་སྒོ་ནས་དལ། དལ་ལུགས་་་་་༼མི་གསལ་༽ཉམས་སྣང་བ་བཞི་པོ་དེ་གོང་ནས་གོང་དུ་འཕེལ་ཏེ་དབྱིངས་རིག་ཟུང་འཇུག་གི་དགོངས་པའི་རྩལ་མངོན་སུམ་དུ་རྫོགས་འོང་རྒྱུ་རེད་དུས་དེའི་ཕྱིར་ན་མི་འགུལ་བ་གསུམ་གྱི་གཞི་བཅའ་བ་ཟེར་མཁན་དེ་ཡིན་ཟེར། ད་གཉིས་པ་སྡོད་པ་གསུམ་གྱི་ཚད་བཟུང་བ་དེ་རེད་དུས་། །གཉིས་པ་ལུས་ཀྱི་བྱ་བ་དང་། །རྩ་ཁམས་འཕེལ་མེད་སྣང་བ་ཡང་། །འདར་འཕྲིག་མེད་པར་སྡོད་པ་ཡིས། །འཁྲུལ་སྣང་འཁྲུལ་རྟོག་ཀུན་ཟད་ཅིང་། །ཞིང་ཁམས་ཚད་ལ་ཕེབས་པར་འགྱུར། ཟེར་ན་ཉམས་གོང་འཕེལ་གྱི་སྐབས་ཀྱི་ལུས་བྱ་བ་ལ་མི་གནས་པ། ལུས་ཀྱི་བྱ་བ་དགུ་ཕྲུགས་སུ་བཏངས། རྩ་དང་རླུང་ཐམས་ཅད། རྩ་དེའི་ནང་ལ་རླུང་དེ་གཡོ་འོང་དུས་སེམས་ཀྱི་རྩལ་དེས་འགུལ་འཁྲིགས་ཅིག་མི་བྱེད་པའི་ཐབས་ཡོད་མ་རེད། རྩ་ཡི་ནང་དུ་རླུང་དེ་མི་གཡོ་བ་བརྟན་པོ་ཅིག་བསྡམ་ཚར་ན་དེ་ནས་སེམས་རང་བཞིན་གྱིས་རྣལ་མ་འདྲ་ཞིག་ལ་སྡོད་འགྲོ་རྒྱུ་རེད་དུས། དེ་ནས་རྩ་ཁམས་འཕར་བ་མེད་པ་ཡིས་ཟེར་དུས་ཕྱི་ཐོད་རྒལ་གྱི་སྣང་བ་དེ་ཡང་འདར་འཕྲིག་མེད་པ་སྡོད་དུས་བཟུང་སྟེ། གཟུང་འཛིན་འཁྲུལ་བའི་སྣང་བའི་འཁྲུལ་རྟོག་ཐམས་ཅད་ཟད་དེ་སྣང་སྤྱོད་ཐམས་ཅད་ཡེ་ཤེས་ཀྱི་རོལ་པར་ཤར་ཏེ་དག་པ་རབ་འབྱམས་འོག་མིན་གྱི་བཀོད་པ་རྫོགས་༼མི་གསལ་༽ནས་ཞིང་ཁམས་ཚད་ལ་ཕེབས་པ་ཡིན་ཟེར། འདི་དུས་སྣང་བ་རྣམ་པ་བཞི། །ལུས་ངག་ཡིད་ཀྱི་རྟགས་ཚད་རྫོགས། ཞེས་གསུང་དུས་དེའི་ཚེ་ན་རིམ་པ་བཞིན་དུ་ཆོས་ཉིད་མངོན་སུམ་གྱི་དུས་སུ་ལུས་རུ་སྦལ་མཁར་གཞོང་དུ་བཅུག་པ་ལྟ་བུ་དང་། ངག་སྒྲ་བརྗོད་པ་དང་བྲལ་བ་ལྐུག་པ་ལྟ་བུ་དང་། སེམས་སེམས་མཁའ་འགྲོ་སྙི་ལ་ཟིན་པ་ལྟ་བུ་ལ་སོགས་པ་དེའི་སྣང་བ་བཞི་པོའི་ལམ་རྟགས་ཡོད་པ་དེ་རིམ་པ་བཞིན་དུ་རྫོགས་དུས། དེ་ནས་སྣང་བ་བཞི་པོ་དེ་མཐར་ཕྱིན་འགྲོ་བའི་རྟགས་དེ་ཡིས་འབྱུང་བ་ཡིན་ཟེར། དེ་ནས་རྟགས་དེ་སྣང་བ་བཞི་པོ་ཡིན་ལ། །དེ་ཚེ་བར་ཆད་བདུད་དང་ནི། །འཕེལ་འགྲིབ་ཉམས་དང་མི་འགྱུར་བ། །གསང་བའི་རྟགས་ཀྱང་ངེས་པ་ཡིས། །སོ་སོའི་འཇུག་ལྡོག་མ་འཁྲུལ་བྱ། གསུང་དུས་ད་དེའི་སྣང་བ་བཞི་པོ་དེ་ལ་ཉམས་ཀྱི་སྣང་བ་དང་། སྣང་བ་བཞི་པོ་དངོས་གནས་ཕྱི་མ་གཉིས་ཡོད་རེད། དེའི་ཚེ་ན་བར་ཆད་བདུད་ཀྱི་རྟགས། འཕེལ་འགྲིབ་ཉམས་ཀྱི་རྟགས། མི་འགྱུར་གསང་བའི་རྟགས། གསུམ་ཡོང་གི་རེད། དེ་ནས་བར་ཆད་བདུད་ཀྱི་རྟགས་ཡིན་ནས་བཟུང་སྟེ་ནམ་མཁའ་ནས་མཁའ་འགྲོ་མས་ལུང་བསྟན་པ་ལྟ་བུ་དང་། རྫུ་འཕྲུལ་བསྟན་པ་ལྟ་བུ་ཡིན་དུས་དེ་རེད། དེ་ལ་རློམ་སེམས་ཞུགས་སོང་ན་ས་ལམ་གྱི་བར་ཆད་རེད་འགྲོ་རྒྱུ་རེད་དུས་དེ་རེད། དེ་ནས་འཕེལ་འགྲིབ་ཉམས་ཀྱི་རྟགས་ཟེར་དུས་ལུས་རྩ་ཁམས་དྭངས་བ་ལྟ་བུ་ཡིན་ན་ཆོས་ཉིད་མངོན་སུམ་གྱི་དུས་ཚོད་ནས་ཉམས་གོང་འཕེལ་གྱི་སྣང་བ་གང་ཤར་བསྡད་པ་ལྟ་བུ་ཡོད་རེད་དུས། དེ་ལ་རེ་དོགས་གི་མ་ལྷད་པར་རིམ་པ་བཞིན་དུ་སྐྱོང་བཞག་ན་ཉམས་འཇའ་ཚོན་དང་འདྲ་བའི་རྟེན་པོ་ཡིས། །བློ་བྱིས་པ་དང་འདྲ་བའི་སྒོམ་ཆེན་སླུ། །ཟེར་ཉམས་ཀྱིས་གསོ་༼མི་གསལ་༽མི་ནུས་པ་རེད་སོང་དུས་འཕེལ་འགྲིབ་ཉམས་ཀྱི་སྣང་བ་དེ་རེད། དེ་ནས་མི་འགྱུར་གསང་བའི་རྟགས་ད་ལྟ་ལུས་རུ་སྦལ་མཁར་གཞོང་དུ་བཅུག་པ་ལ་སོགས་པ་ལྟ་བུ་དེ་འོང་དུས་དེ་ངོ་མ་དངོས་གནས་དྲང་གནས་ལམ་དེ་ལ་ཕྱིན་པའི་རྟགས་རེད་དུས་དེ་ངེས་པ་ཡི་སྒོ་ནས། དེ་ནས་སོ་སོ་ཡང་བར་ཆད་བདུད་ཀྱི་རྟགས་དང་། འཕེལ་འགྲིབ་ཉམས་ཀྱི་རྟགས་གཉིས་ཀྱི་དབང་དུ་ཤོར་རྒྱུ་མ་རེད་དུས། དེ་ནི་དེ་རེད། འཕེལ་འགྲིབ་མེད་པ་་་་མི་འགྱུར་གསང་བའི་རྟགས་ཀྱི་སྟེང་དུ་ཕྱིན་༼མི་གསལ༽ན་དེ་ནས་ལམ་གྱི་སྣང་བ་མཐར་ཕྱིན་པ་རེད། དེ་ལ་འཇུས་ཆོག་རྒྱུ་རེད་དུས་མ་འཁྲུལ་བ་བྱ་དགོས་པ་ཡིན་ཟེར། སྤྱིར་རྣལ་འབྱོར་པ་དེ་དག་གི་ཉམས་གྱི་རིམ་པ་གང་དང་གང་བྱས་ན་ཡང་དེ་ཐམས་ཅད་ཉིན་མཚན་གཉིས་ཀ་ལ་ལམ་ཁྱེར་ཡོད་དགོས་རེད་མ་གཏོགས་པ་ཞིག་གིས་མཉམ་བཞག་གི་སྐབས་ལ་བསྒོམས། སྤྱོད་ཡུལ་ལམ་ཁྱེར་མེད་ནས་བཟུང་སྟེ་ཐ་མལ་དུ་ཤོར་འགྲོ་གི་རེད། གང་ཟག་དབང་པོ་ཡང་རབ་ཏུ་གྱུར་པ་ཡིན་ན་ཉིན་མཚན་འོད་གསལ་གྱི་འཁོར་ལོ་ཟེར། ཆོས་ཉིད་ཅོག་གཞག་གི་ཉམས་ཁྲེག་ཆོད་ཐོད་རྒལ་གཉིས་པོ་སྒོམ་བསྡད་ན་ཆོག་གི་རེད་ཏེ། ད་དེ་ལྟ་བུ་གང་ཟག་གཅིག་ཆར་བ་དེ་དཀོན་པོ་ཡིན་དུས་ལམ་རིམ་གྱི་བ་ལ་དེ་ཡང་། གཞན་ཡང་དྲོད་ཚད་ཉིང་འཁྲུལ་ནི། །རབ་ཀྱིས་འོད་གསལ་ཉིད་དུ་འཆར། །འབྲིང་གིས་ངོ་ཤེས་སྤྲུལ་བསྒྱུར་ནུས། །ཐ་མས་བག་ཆགས་ངན་པའི་རྒྱུན། །ཆད་ཅིང་དགེ་བའི་རྨི་ལམ་འགྱུར། །གསུང་དུས་བཟུང་སྟེ་དེ་ནས་གང་ཟག་དེས་ལམ་སྒོམ་བསྡད་པའི་ཚེ་ན་དྲོད་ཚད་ཟེར་དུས། སོས་ཀ་དྲོད་ལྡང་བའི་ཚེ་ན་ས་གཞི་ཡི་འཁྱག་པ་ཐམས་ཅད་ཞུ། རྩི་ཤིང་ཐམས་ཅད་ཡར་ཁ་འབུར་འོང་གི་རེད། དཔེ་དེ་ལྟ་བུ་ད་ལྟ་ལམ་གྱི་རྣལ་འབྱོར་པ་དེས་ནང་ནས་ལྟ་སྒོམ་གྱི་ཉམས་ཐོན་འོང་ན་མཚན་རྨི་ལམ་བཟང་པོ་འོང་རེད། དེ་ནས་ཉིན་མོ་རྨི་ལམ་ཁྱད་མེད་ན་བར་དོ་ལམ་གྱི་ཆོད་པ་ཡིན་ཟེར་ཉིན་དགུང་གི་སྣང་བ་འདི་དང་རྨི་ལམ་གྱི་མཐོང་བ་གཉིས་རྩེ་གཅིག་དུ་བསྲེ་ནུས་པ་བྱས་ན་བར་དོའི་གནས་སྐབས་དེ་བཞིན་དུ་གྲོལ་ཐུབ་རྒྱུ་རེད། དེའི་ཕྱིར་ན་བར་དོར་གྲོལ་བའི་ཁྲིད་དེ་རེད། ཉིང་འཁྲུལ་ཟེར་མཁན་དེ་གང་རེད་ཟེར་ན། སྤྱིར་ང་ཚོ་ཚང་མ་ཡི་སྣང་བ་ཚོགས་དྲུག་གི་སྣང་བ་འདི་ཐམས་ཅད་འཁྲུལ་བ་རེད། གཉིད་ཁུག་འགྲོ་དུས་རྨི་ལམ་གྱི་སྐབས་ལ་འོང་བ་དེ་འཁྲུལ་བ་ལས་ཀྱང་ཡང་འཁྲུལ་རེད་སོང་དུས། ཉིང་གི་སྒྲ་འཇུག་ས་དེ་རེད་དུས་ཉིང་འཁྲུལ་ཞེས་དེ་ལྟ་བུའི་ཉིང་འཁྲུལ་ལམ་དུ་བྱེད་པའི་གང་ཟག་དེ་ལ་རབ་ཡིན་ན་ཉིན་མཚན་འོད་གསལ་ཉིན་མོ་ཡང་ཁྲེགས་ཆོད་ཐོད་རྒལ་གྱི་སྒོམ་པ་དེ་ཉམས་སུ་ལེན། མཚན་མོ་གཉིད་ཁུག་དུས་ཀྱང་ཁྲེགས་ཆོད་ཐོད་རྒལ་གྱི་རྣམ་པ་དེའི་ངོ་བོ། དེའི་སྟེང་དུ་མཉམ་པར་བཞག་བསྡད་ན་དེ་ནས་ད་ལྟ་གཉིད་ཁུག་འགྲོ་དུས་སྐབས་ཡིན་ནའང་ཐོ་རེང་༼མི་གསལ་༽གི་སྐབས་ལ་ཚོགས་དྲུག་གི་སྣང་བ་ཚུར་བསྡུས་ཏེ་སྣང་མཆེད་ཐོབ་གསུམ་ཤར་རྒྱུ་རེད་དུས་དེ་ཤར་བ་དེ་ཉིད་ལ་ཐིབ་པའི་འོད་གསལ་དང་སྲབ་པའི་འོད་གསལ་ཟེར་འོད་གསལ་གྱི་སྣང་བ་ཤར། རྨི་ལམ་ཐ་མལ་གྱི་རང་བཞིན་འཁྲུལ་བ་མ་ནུས་པ་དེ་ལྟར་དུ་འབྱུང་རྒྱུ་རེད། དེ་ནས་གང་ཟག་འབྲིང་གཅིག་ཡིན་ན་དེ་ལྟ་བུ་འོད་གསལ་གྱི་སྣང་བ་མ་ཤར་ནས་ལམ་དུ་བྱེད་མ་ཐུབ་ན། གང་ཟག་འབྲིང་ཅིག་ཡིན་ན་རང་གི་སྙིང་འདི་པདྨ་དམར་པོ་འདབ་མ་བཞི་པ་ཞིག་བསྒོམས་ཏེ་དེའི་ནང་དུ་ཡིག་གེ་ཨ་དཀར་པོ་ཞིག་སྒོམས། ཨ་ཡི་འོད་ཀྱི་སྣོད་བཅུད་རི་གླིང་ཐམས་ཅད་འོད་གསལ་གྱི་སྣང་བས་ཁྱབ་སྡོད་ཡོད་བསམས་ཏེ་དེའི་ནང་དུ་མཉམ་པར་བཞག་ཏེ་གཉིད་ཁུག་པ་ལྟ་བུ་དང་དེ་ནས་ཉིན་མོ་ཡི་སྣང་བ་འདི་ཐམས་ཅད་རྨི་ལམ་ཡིན་བསམ་པ་ཡིས་འཛིན་པ་ཞུགས་ནས། དེ་ནས་མཚན་རྨི་ལམ་རྨིས་འོང་དུས་རྨི་ལམ་དེ་ངོ་ཤེས་འོང་གི་རེད། རྨི་ལམ་ངོ་ཤེས་དུས་རྨི་ལམ་གྱི་སྐབས་ལ། དཔེར་ན་འཇིགས་སྐྲག་གི་སྣང་བ་བྱུང་ན་རྨི་ལམ་ནི། འཁྲུལ་པ་སྙིང་པོ་གང་ཡང་མེད་སོང་དུས་ཐོག་བརྫི་བྱེད་པ་ལྟ་བུ་དང་། རྨི་ལམ་ངན་པ་ནི་དམག་མིས་བསད་ལེ་རྡུང་ལེ་ལྟ་བུ་མཐོང་༼མི་གསལ་༽ན་དེ་ཡེ་ཤེས་ལྷ་ཡི་སྐུ་རུ་བསྒོམས་ཏེ་ལྷག་པའི་ལྷ་རུ་བསྒྱུར་བཞག་པ་ལྟ་བུའི་རྨི་ལམ་ངན་པ་བཟང་པོ་ལ་བསྒྱུར་བཟང་པོ་ངན་པ་ལ་བསྒྱུར་བ་ལྟ་བུ་དང་། རྨི་ལམ་གཅིག་ནས་རྨི་ལམ་མང་པོ་སྤྲུལ་ནུས་པ་ལྟ་བུ་སྤྲུལ་བསྒྱུར་ནུས་པ་གྱུར་བ་ཡིན་ཟེར། དེ་ནས་གང་ཟག་ཐ་མ་ཅན་ཅིག་ཡིན་ན་བག་ཆགས་ངན་པའི་རྨི་ལམ་གྱིས་འཇིག་རྟེན་ཚེ་འདིའི་ཞིང་ཁ་སོ་ནམ་དགྲ་འདུལ་གཉེན་སྐྱོང་ལྟ་བུའི་རྨི་ལམ་ཕ་མ་གཉེན་གྲོགས་འགྲོག་པ་ལྟ་བུ་མེད་པ་དགེ་བའི་གཤེས་གཉེན་མཇལ་བ་དང་དག་པའི་ཞིང་ཁམས་ལ་འགྲོ་བ། བླ་མ་ལས་ཆོས་ཐོས་པ་ལ་སོགས་པ་དེ་རེད་དུས་ངན་པ་དེའི་རྒྱུན་ཆད་ཅིང་དགེ་བའི་རྨི་ལམ་ཉིད་དུ་འགྱུར་བ་ཡིན་ཟེར། དེ་ལྟར་འགྱུར་བ་དེའི་ལམ་བསྟན་ཚར་དུས་གསུམ་པ་ཕྱི་ནང་ཡུལ་དང་ལུས། །གསང་བ་རླུང་སེམས་དབང་ཐོབ་པས། །རྐྱེན་སྣང་ཞིང་ཁམས་ཉིད་དུ་འཆར། །གདོས་བཅས་ཕུང་པོ་འོད་དུ་གསལ། ཞེས་བྱ་བ་དེ་རེད་དུས། དེ་ནས་དེའི་ཕྱིར་ན་སྣང་བ་བཞི་པོ་མཐར་ཕྱིན་ནས་ཕྱི་ནང་སྣོད་བཅུད་ཀྱི་འཇིག་རྟེན་ཐམས་ཅད་དག་པའི་ཞིང་ཁམས་ལ་ཤར་དུས་ཚོགས་དྲུག་གི་ཡུལ་དང་རང་སེམས་ཐ་མལ་གྱིས་བསྡུས་པའི་རླུང་སེམས་གཡོ་བ་ཐམས་ཅད་ལ་རང་གིས་རང་དབང་ཐོབ་ཏེ་གཡོ་མི་ནུས་པར་གྱུར་དུས་ཕྱི་རྐྱེན་སྣང་ལ་ཤར་བའི་སྣང་བ་ཐམས་ཅད་ལྷ་ཡི་སྐུ་རུ་ཤར་ཚར་དུས་དེ་ལས་ཆགས་ལྡང་གི་ཡུལ་དུ་མི་གྲུབ། སྒྲ་གྲག་ཐམས་ཅད་སྔགས་ཀྱི་རང་བཞིན་དུ་ཤར་ཚར་དུས་བཟླས་བརྗོད་ཆེད་དུ་མི་དགོས་པ་རང་བཞིན་དུ་འགྲུབ། སེམས་ཀྱི་འཁྲུལ་རྟོག་ཐམས་ཅད་རང་ཤར་རང་གྲོལ་སྦྲུལ་གྱི་མདུད་པ་གྲོལ་བ་བཞིན་དུ་གྲོལ་འགྲོ་དུས་དེ་ནས་གདོས་བཅས་ཀྱི་ཕུང་པོ་འདི་འོད་ཀྱི་རང་བཞིན་དུ་གསལ་མི་འགྲོ་བའི་ཐབས་ཡོད་རྒྱུ་མ་རེད། དེ་ལྟ་བུ་སྒོ་གསུམ་ཡེ་ཤེས་ཀྱི་ཀློང་དུ་གྲོལ་སོང་ན་མཚམས་མེད་ལྔ་དང་ལྡན་པའི་རྣམ་ཤེས་ཉིད་ཀྱང་གྲོལ་བར་འགྱུར་ཟེར་དུས། མཚམས་མེད་པ་ལྔ་བྱས་པའི་གང་ཟག་གཅིག་ཆོས་ཉིད་ཀྱི་ལྟ་བ་མངོན་དུ་གྱུར་བའི་རྣལ་འབྱོར་པ་གཅིག་གི་མཐོང་འོང་ན་དེས་མཚམས་མེད་ལྔ་བྱས་པའི་མི་ཞིག་ཤི་འགྲོ་གི་ཡོད་ན་དེ་གཞི་ཆོས་ཉིད་ཀྱི་སྟེང་དུ་ཕྱིན་པ་དང་རྣལ་འབྱོར་པ་དེས་རིག་པ་གཏད་འོང་ན་རྣལ་འབྱོར་དེའི་དགོངས་པ་ཡིས་བར་དོ་མེད་པར་གྲོལ་འགྲོ་བ་མ་གཏོགས་པའི་དམྱལ་བ་ལ་འགྲོ་གི་མ་རེད། དེ་གྲོལ་བའི་ནུས་པ་ལྟ་བུ་ཞིག་ཡིན་༼མི་གསལ་༽ཟེར། དེ་ལྟར་འགྱུར་བ་དེས་ད་དབང་པོ་རབ་ཚེ་འདིར་གྲོལ་བའི་གདམས་པ་དེ་བསྟན་ཟིན་པ་རེད། དེ་ནས་དེའི་གྲོགས་སུ་གྱུར་བ་དེ་ལ་ཅི་དགོས་ཟེར་ན། བཞི་པ་འཁོར་བའི་སྡུག་བསྔལ་དང། །རྒྱུ་འབྲས་རྣམ་སྨིན་གདོད་ནས་དག །མྱ་ངན་འདས་པའི་གོ་འཕང་དང། །བྲལ་བའི་འབྲས་བུ་བཙལ་དུ་མེད། ཟེར་དེ་ལྟ་བུའི་ཆོས་ཉིད་ཀྱི་དགོངས་པ་དེ་མངོན་དུ་གྱུར་སོང་ན་ཁམས་གསུམ་འཁོར་བ་ཟེར་སེམས་ཀྱི་རྩལ་སྣང་ཙམ་རེད་མ་གཏོགས་འཁོར་བ་ཟེར་བཞག་པ་སྐྲག་འོས་ས་འཇིགས་འོས་ས་་་་་༼མི་གསལ་༽ནུས་པ་གང་ཡང་ཡོད་རྒྱུ་མ་རེད་དུས་དེའི་ཕྱིར་ན་ཁམས་གསུམ་འཁོར་བ་འཁྲུལ་སྣང་དེ་ཤར་ཚར་ན། འཁོར་བའི་སྡུག་བསྔལ་གྱིས་དམྱལ་བ་ལ་ལྷུང་གི་མ་རེད་ལས་རྒྱུ་འབྲས་ཅི་སྤྱད་སྣང་སྤྱོད་ཐམས་ཅད་དགེ་བ་མ་གཏོགས་སྡིག་པ་གཏན་ནས་མེད་པའི་ཕྱིར་ན་སྡིག་པའི་རྣམ་སྨིན་གྱི་འབྲས་བུ་གདོད་ནས་དག །དེ་ནས་མྱ་ངན་ལས་འདས་པའི་སྐུ་དང་ཡེ་ཤེས་ཀྱི་སྣང་བ་ལ་ལོངས་སྤྱོད་པའི་གོ་འཕང་ཉིད་དུ་བྱེད། །ལུས་དང་གང་ཟག་ལྷ་མི་ཡང་། །དགོངས་པ་དམ་པ་སངས་རྒྱས་དངོས། །ཟེར་བ་འདི་བྲལ་བའི་འབྲས་བུ་༼མི་གསལ་༽མངོན་དུ་བྱས་དུས་དེའི་འབྲས་བུའི་དེའང་ལོག་སུ་བཙལ་དགོས་མ་རེད་པ། རང་གི་རིག་པ་མངོན་དུ་གྱུར་བ་དེ་ཡིན་ཟེར། དེ་ཕྱིར་ཞི་དང་སྲིད་པ་ཡི། །རེ་དོགས་རྫུན་ཕུག་རང་སར་ཡལ། །ཐར་པ་ཆེན་པོའི་གྲོང་ཁྱེར་དུ། །ཡང་དག་མངོན་པར་རྫོགས་སངས་རྒྱས། །གསུངས་རྒྱུ་མཚན་དེའི་ཕྱིར་ན་ད་ལྟ་མྱ་ངན་ལས་འདས་པ། ཐོབ་བྱ་སྐུ་དང་ཡེ་ཤེས་ཞི་བ་མྱ་ངན་ལས་འདས་པ། སྤང་བྱ་ལས་དང་ཉོན་མོང་པ་སྲིད་པ་ཁམས་གསུམ་འཁོར་བ་ཟེར་མཁན་འདི་སེམས་དེ་ལས་གཟུང་འཛིན་འཁྲུལ་པའི་དབང་ཡིན་དུས། མྱ་ངན་ལས་འདས་པ་ཨེ་ཐོབ་བསམ་རྒྱུའི་རེ་བ། ཁམས་གསུམ་འཁོར་བར་འཁྱམ་འོང་བསམ་རྒྱུའི་དོགས་པ་ཡོད་རྒྱུ་རེད། གདེང་འདི་ཡིས་གྲོལ་ཚད་ཡལ་ཚར་ནས་བཟུང་སྟེ་ཁམས་གསུམ་འཁོར་བར་འཁྱམས་རྒྱུའི་དོགས་པ་དགོས་ཀྱི་མ་རེད། མྱ་ངན་ལས་འདས་པ་ཨེ་ཐོབ་བསམ་རྒྱུའི་རེ་བ་མེད། སེམས་ཀྱི་འཁྲུལ་པའི་རྫུན་ཕུག་ཐམས་ཅད་ཡོངས་སུ་གྲོལ་ཏེ་ཐར་པ་ཆེན་པོའི་གྲོང་ཁྱེར་དུ་སྐུ་བཞི་ཡེ་ཤེས་ལྔ་ཡི་བཙན་ས་ཟིན་པའི་ཡང་དག་པ་མངོན་པར་རྫོགས་པར་སངས་རྒྱ་བ་འགྱུར་བ་ཡིན། མདོར་ན་སྲས་དང་བཅས་པ་ཡི། །རྒྱལ་བ་ཀུན་གྱི་ཡེ་ཤེས་མཆོག །འོད་གསལ་ཐིག་ལེ་ཆེན་པོའི་དབྱིངས། །རང་གྲོལ་བཙན་ས་ཟིན་པའོ། ཟེར་མདོར་ན་སྲས་དང་བཅས་པའི་རྒྱལ་བ་མ་ལུས་པ་ཐམས་ཅད་། ཟབ་ཞི་སྤྲོས་བྲལ་འོད་གསལ་འདུས་མ་བྱས། །བདུད་རྩི་ལྟ་བུ་ཆོས་ཞིག་བདག་གིས་རྙེད། གསུང་རྒྱུ་དེའི་ཡེ་ཤེས་མཆོག་དུ་གྱུར་པ་དེ་ཉམས་མྱོང་གི་སྒོ་ནས་འཛིན་ཟིན་པ་ཙམ་དུ་མ་ཟད་བརྟན་པ་ཐོབ་པ་དེ་རེད་ཚར་དུས་ཆོས་སྐུ་ནང་གསལ་གྱི་ངང་ལ་ཆོས་དབྱིངས་སྒྲོ་འདོགས་སོ་གཉིས་དང་བྲལ་བའི་ཐིག་ལེ་ཆེན་པོའི་དབྱིངས་སུ་རང་ཤུགས་གིས་གྲོལ་ཏེ་བཙན་ས་ཟིན་ནས་སྐུ་བཞི་གོ་འཕང་མངོན་སུམ་དུ་ཐོབ་པར་འགྱུར་བ་ཡིན་ཟེར། །རྡོ་རྗེའི་ཐོལ་གླུ་ཡེ་ཤེས་གྲུབ་པ་ལས། །དངོས་གཞིའི་ལམ་གྱི་རིམ་པའི་ཚོམས་ཏེ་གཉིས་པའོ། ཟེར་དུས་ད་རྫོགས་པ་ཆེན་པོ་རྡོ་རྗེ་ཐོལ་གླུ་ཚུལ་བཞིན་དུ་ཉམས་སུ་བླང་ན་སངས་རྒྱས་འཕགས་པའི་ཡེ་ཤེས་མངོན་སུམ་དུ་འགྲུབ་པར་བྱེད་པ་འདི་ལ་ས་བཅད་གྱི་རིམ་པ་རྣམས་པ་གསུམ་དུ་ཡོད་པ་ནང་ལས། དབང་པོ་རབ་ཚེ་འདིར་སངས་རྒྱས། དངོས་གཞི་ལམ་གྱི་རིམ་པ་གསུམ་ཏེ་ལེའུ་གཉིས་པ་རྫོགས་པར་གྱུར་བ་ཡིན། ་་་་ཁྲིད་ཀྱི་རིམ་པ་༼མི་གསལ་༽ཚུལ་དེ་བཞིན་ལའང་དེ་ནས་དབང་པོ་རབ་འབྲིང་ཐ་གསུམ་ལ་དགོངས་ཏེ་དབང་པོ་རབ་ཚེ་འདིར་གྲོལ་བའི་གདམས་པ། འབྲིང་བར་དོར་གྲོལ་བའི་གདམས་པ། ཐ་མ་རང་བཞིན་སྤྲུལ་སྐུའི་ཞིང་དུ་གྲོལ་བའི་གདམས་ངག་རྣམ་པ་གསུམ་དུ་བསྟན་པར་གྱུར་བ་དེའི་ནང་ནས། དབང་པོ་རབ་ཚེ་འདིར་གྲོལ་བའི་རྣམ་གཞག་དེ་ནི་བསྟན་ཟིན་ནས།། དེ་ནས་གཉིས་པ་འབྲིང་བར་དོར་གྲོལ་བའི་གདམས་ངག་བསྟན་པ་དེ་ལ། དེ་ལྟར་དབང་པོ་རྣོན་པའི་ཚོགས། །ཚེ་འདིར་གྲོལ་བའི་ལམ་བསྟན་ནས། །སླར་ཡང་འབྲིང་དང་རྟུལ་པོའང་། །དབུག་འབྱིན་བགྱི་སླད་ཚུལ་འདི་གདམས། ཞེས་གསུང་པ་སྟེ་དེ་ནས་གང་ཟག་སྦྱོང་བ་སྔོན་དུ་སོང་བ་དང་། ཤེས་རབ་དང་་་་་༼མི་གསལ་༽བཀོད་པ་རྣམ་པ་ཁ་སང་གོང་ནས་བཤད་པ་ལྟ་བུ་ཡི་སྔོན་འགྲོ། ཐུན་མོང་དང་ཁྱད་པར་ཅན་སྔོན་འགྲོས་རྒྱུད་དང་༼མི་གསལ་༽དངོས་གཞི་ཀ་དག་ཁྲེགས་ཆོད་༼མི་གསལ་༽་་་་་ལྷུན་གྲུབ་ཐོད་རྒལ་གྱི་གནད་དམ་པ་རྣམ་བཞི་ཡིས་གནད་དུ་གཅུན་པ་ལ་བརྟེན་ནས། སྐུ་བཞིའི་བཙན་ས་འཛིན་པར་འགྱུར་བ་ཡིན་པས་དེ་ཡན་ཆོད་ལ་མི་དགོས་ཀྱང་། དེ་ལྟ་བུ་དབང་པོ་རྣོན་པོ་ཚེ་འདིར་གྲོལ་བའི་ལམ་བསྟན་ཟིན་ནས། སླར་ཡང་དབང་པོ་འབྲིང་གི་ཉམས་སུ་ལེན་པ་དེ་ལ་ཚེ་འདིའི་སྟེང་དུ་སངས་མ་རྒྱས་ནའང་བར་དོའི་གནས་སྐབས་ལ་སངས་རྒྱ་བར་འགྱུར་བ་དབང་པོ་འབྲིང་གི་གདམ་པ་དང་། དབང་པོ་ཤིན་ཏུ་རྟུལ་པོ་ཡིན་ན་རང་བཞིན་སྤྲུལ་སྐུའི་33-21 ཞིང་དུ་དབུག་དབྱུངས་བའི་སླད་དུ་དབང་པོ་འབྲིང་དང་རྟུལ་པོ་གཉིས་ཀྱི་ལམ་ཚུལ་འདི་གདམས་པ་ཡིན་ཟེར། ད་དེའི་ནང་ནས་དང་པོ་དབང་པོ་འབྲིང་བར་དོ་གྲོལ་བའི་གདམ་ངག་འཆད་པར་འགྱུར་བ་དེ་ལའང་སྤྱིར་བར་དོ་ལ་ནང་གསེས་ཀྱི་དབྱེ་བ་དུ་མ་ཡོད་ནའང་། རྫོགས་ཆེན་རང་གི་ཆོས་སྐད་ཀྱི་དབང་དུ་བྱས་ན་རང་བཞིན་བར་དོ། འཆི་ཁ་བར་དོ། ཆོས་ཉིད་བར་དོ། སྲིད་པ་བར་དོ་སྟེ་བར་དོ་རྣམ་པ་བཞི་རུ་ཡོད་པ་དེའི་རང་བཞིན་ལམ་དུ་བྱེད་པའི་གདམས་ངག་བསྟན་པ་དེ་ལ། གང་ཞིག་རང་བཞིན་བར་དོ་རུ། །ཐོས་བསམ་སྒྲོ་འདོགས་ལེགས་ཆོད་ཅིང་། །ལྷག་པར་ཐེག་མཆོག་སྙིང་པོའི་ལམ། །ཚུལ་བཞིན་སྟོན་ནུས་བཤེས་གཉེན་བསྟེན། །དེ་ནས་ནམ་ཞིག་ཚེ་འདི་ཡི། །འཕེན་པ་རྫོགས་པར་བརྩམ་པ་ན། །འཆི་ཁའི་བར་དོ་ཞེས་བྱ་སྟེ། །དུས་དེར་ཆགས་ཞེན་འཁྲི་བ་བཅད། ཞེས་པ་ལ་སོགས་པའི་སྒོ་ནས་བསྟན་པ་ཏེ། དེ་ནས་དབང་པོ་འབྲིང་གི་གང་ཟག་ཅན་ཞིག་ཡིན་ན། སྤྱིར་རིགས་དྲུག་གི་སེམས་ཅན་མ་ལུས་པ་ཐམས་ཅད་གར་འགྲོ་འདྲེས་པ་མེད་པ༼མི་གསལ་༽ལས་ཀྱི་ཡིད་འོང་ཅན་ཡིན་དུས། དགའ་སྤྲོ་༼མི་གསལ་༽ཁོ་ན་རེད་དུས་ཅི་བྱས་ན་དེ་ཨ་མ་ལ་ཤེས་ནས་བཟུང་སྟེ་འཆི་ནད་ཀྱིས་འཕྲད་ཚུན་ཆོད་དུ་དེ་ཉིད་ལ་འཆི་ཁའི་བར་དོ་ཞེས་བྱ་བ་ཡིན། དེ་ལྟ་བུའི་རང་བཞིན་བར་དོ་ཞེས་བྱ་བ་དེ། དེ་ནས་རང་བཞིན་བར་དོ་དང་སྐྱེ་གནས་བར་དོ་འདིའི་སྐབས་སུ་གང་རེད་ཟེར་ན་འཆི་བའི་བར་དོ་རེད། དཔེར་ན་ང་ཚོ་བདག་ཅག་ད་ལྟ་བདག་ཅག་ཐམས་ཅད་མི་ཡི་ལུས་ཐོབ་པ་འདིའི་སྟེང་དུ། འཆི་བས་གཏུག་འོང་ན་གང་ན་འགྲོ་དགོས་ངེས་པ་ཡོད་རྒྱུ་མ་རེད་དུས། སྐྱེ་བ་སྔ་ཕྱི་གཉིས་ཀའི་བར་ལམ་རེད། ཡིན་ནའང་ད་ལྟ་གདོས་བཅས་ཤ་ཁྲག་གི་ལུས་འདི་ལ་རྟེན་ཡོད་པའི་དབང་གི་རང་ལ་རང་དབང་ཅུང་ཟད་ཙམ་ཡོད་པ་རེད། དེ་ནས་རང་དབང་ཅུང་ཟད་ཙམ་ཞིག་ཡོད་པའི་སྐབས་སུ་གང་དགོས་རེད༼མི་གསལ་༽་ཟེར་ན་།ཚུལ་གནས་ཐོས་དང་བསམ་ལྡན་པས། །སྒོམ་པ་ལ་ནི་རབ་ཏུ་སྦྱོར། །གསུངས་པ་ད་ལྟ་སངས་རྒྱས་ཀྱི་བསྟན་པ་དང་འཕྲད། མཚན་ལྡན་གྱི་བླ་མས་རྗེས་སུ་བཟུང་། ཟབ་མོའི་གདམས་ངག་ཚུལ་བཞིན་དུ་ཐོབ་པར་གྱུར་བའི་དུས་འདིར་། ལེགས་ན་ཐར་པའི་གྲུ་གཟིངས་ལུས་འདི་ཡིན། །ཉེས་ན་འཁོར་བའི་གཏིང་རྡོ་ལུས་འདི་ཡིན། །དགེ་སྡིག་ཀུན་གྱི་གཡོག་པོ་ལུས་འདི་ཡིན། གསུང་པ་ལྟ་བུ་ཡི་ཡར་ལས་འགུལ་ཅིག་བྱེད། འདུན་མ་གཏན་ལེགས་གཏན་ཉེས་གཉིས་ཀྱི་སོ་མཚམས་སུ་སོང་ན། ལུས་རྟེན་འདིའི་སྟེང་དུ་ཐོད་པ་བོར་ཆོག་མ་གཅིག་གིས་ཆོས་བྱེད། སྐྱེ་བ་གཅིག་དང་༼མི་གསལ་༽རིམ་པས་བྱས་ནས་གང་དུའང་སྒྲུབ་མི་དགོས་པར་འབྱུང་བའི་ཕྱིར་དུ། དེར་སླེབས་པ་ཡིན༼མི་གསལ་༽། མིང་འདི་༼མི་གསལ་༽ལུས་རྟེན་འདིའི་སྟེང་དུ་སྡིག་པ་ཚབས་པོ་ཆེ་དང་། ལས་ངན་པ་བསགས། ཚེ་འདིའི་རྣམ་གཡང་གིས་མདུན་བསུས་ན་སླར་ཡང་འཁོར་བ་མཐའ་མེད་དུ་འཁྱམ་འགྲོ་མ་གཏོགས་ཡོད་རྒྱུ་མ་རེད། དེའི་ཕྱིར་ན་དེ་གཉིས་ཀ་ནམ་མཁའ་༼མི་གསལ་༽ད་ལྟ་རང་གི་ལག་པར་ཡོད་པ་དེ་བར་དོ་ཞེས་བྱ་བ་དེ་རེད། དེ་ནས་སྐྱེ་གནས་བར་དོ་ཞེས་བྱ་བ་འདིར་ཉམས་སུ་ལེན་པར་འགྱུར་བ་དེ་ལ་སྤྱིར་དུ་དམ་པའི་ཆོས་གང་ཞིག་ཉམས་སུ་བླང་ནའང་།ཚུལ་གནས་ཐོས་དང་བསམ་ལྡན་པས། །སྒོམ་པ་ལ་ནི་རབ་ཏུ་སྦྱོར། གསུང་རྒྱུ་དེ་རེད། དང་པོ་རང་གི་ཆོས་ཐོས་པ་དེ་མཚན་ལྡན་གྱི་བླ་མའི་ཞལ་ནས་སྒྲོ་འདོགས་ཡག་པོ་ཅན་ཞིག་བཅད་ཏེ། ཉམས་སུ་ལེན་ཆོག་ཆོག་གཅིག་མ་བྱས་ན་རང་དགར་དང་ཕོ་ཚོད་ཀྱི་སངས་རྒྱས་ཐོབ་པ་གཅིག་ཀྱང་ཡོད་རྒྱུ་མ་རེད། བསྐལ་བ་སྟོང་གི་སངས་རྒྱས་གང། བླ་མ་དག་ལ་བསྟེན་ཏེ་འབྱུང། གསུང་པ་དེ་རེད། དེས་ན་བླ་མ་ཚུལ་བཞིན་དུ་བསྟེན་ཏེ་བླ་མའི་གདམས་ངག་དེ་ཚུལ་བཞིན་དུ་རང་གི་ཉམས་སུ་བླངས། བླ་མས་ཅི་གསུངས་གི་བཀའ་སྒྲུབ་ན་དེས་བར་དོ་ཆོད་འགྲོ་རྒྱུ་རེད་དུས། དེས་ན་བླ་མ་དཀོན་མཆོག་གི་བཀའ་སྒྲུབ་པའི་ཕྱིར་དུ་སྤྱིར་དུ་སྔོན་འགྲོ། དངོས་གཞི། ལམ་ཐམས་ཅད་ལ་དང་པོ་དགེ་བའི་གཤེས་གཉེན་གྱི་ཞལ་སྔ་ནས་ཆོས་མ་ཐོས་པ་ཐོས་པར་བྱེད། ཐོས་པ་དེ་ཚིག་ཙམ་དུ་མི་བཞག་པར་རང་གི་ཡང་ནས་ཡང་དུ་སྒྲོ་འདོགས་བཅད་ཏེ་ལམ་གྱི་གེགས་གང་ཡིན། གོལ་ས་གང་ཡིན། ལམ་ཟེར་མཁན་དེ་ལའང་ལམ་གོལ་ལམ་ལོག་ལམ་ཡང་དག་པ་རྣམས་པ་གསུམ་ཡོད་རྒྱུ་རེད། དེས་ལམ་ལོག་༼གསུང་རྒྱུ་ལམ་གོལ་བ་གསུངས་ནའང་འགྲེལ་བཤད་ལམ་ལོག་ཡིན་པས་དེར་བཅོས་༽སོང་བ་གང་རེ་ཟེར་ན། ཕྱི་རོལ་མུ་སྟེགས་པའི་ལམ་རྟག་ཆད་ལྟ་བུའི་ལམ་ལ་ཞུགས་སོང་ན། དེ་ལམ་ལོག་པ་རེད་དུས། དེ་ཐར་པ་དང་ཐམས་ཅད་མཁྱེན་པའི་གོ་འཕང་ཐོབ་མི་དགོས་ནའང་མཐོ་རིས་ཙམ་ཡང་ཐོབ་དཀའ་རྒྱུ་རེད། ལམ་གོལ་ཟེར་མཁན་འདི་ཡིན་ནས་བཟུང་སྟེ། དཔེར་ན་འཇིག་རྟེན་ཚེ་འདིའི་བྱ་བ་ལ་གཡེངས་ཏེ་ཕྱི་མའི་གཏན་འདུན་༼མི་གསལ་༽སྒྲུབ་མ་ནུས་ནའང་། ཆོས་ལས་ལམ་གོལ་སོང་དུས་དེ་ནས་ཉན་རང་ལྟ་བུའི་རང་གཅིག་པུ་གི་དོན་ལ་བསམས་ནས་ཐེག་པ་ཆེན་པོའི་སྒོ་རུ་མ་ཞུགས་ན་ཐེག་ཆེན་ལ་བལྟོས་ན་ལམ་གོལ་སོང་རེད། དེས་མ་ཚད་པར་གསང་སྔགས་རྡོ་རྗེ་ཐེག་པའི་ལམ་ལ་ཞུགས་ན། སྔགས་ལ་ཞུགས་པའི་སྐྱེས་བུ་ངན་སོང་དང། །སངས་རྒྱས་གཉིས་ལས་འགྲོ་ས་གསུམ་པ་མེད། ཟེར་མཁན་དེ་རེད་དུས་བླ་མ་ལས་དབང་ཐོབ་གདམས་ངག་ཐོབ་ཡོད་ན་ཚུལ་བཞིན་དུ་ཉམས་སུ་བླངས་ན། གསང་སྔགས་རྡོ་རྗེ་ཐེག་པའི་ཉེ་ལམ་ལ་བརྟེན་ནས་ཚེ་གཅིག་ལུས་གཅིག་གི་སྟེང་དུ་སངས་རྒྱས་ཀྱི་རེད་དེ་མ་ཡིན་པ་བླ་མ་ལ་ལོག་པར་ལྟ་བ་དང་གདམས་ངག་ཆུད་ཟོས་སུ་བཏང་བཞག་ན། དེ་ནས་མཁའ་འགྲོ་ཆོས་སྐྱོང་གི་བཀའ་ཆད་ཀྱིས་ངན་སོང་དང་ངན་འགྲོ་ལ་སོགས་པ་མ་གཏོགས་འགྲོ་ཡི་ཡོད་རྒྱུ་མ་རེད་དུས། དེས་ན་ལམ་ཡང་དག་པ་དེ་གང་ཡིན། ཡང་དག་པ་མ་ཡིན་པ་དེ་གང་ཡིན་ན་མདོ་སྔགས་ཀྱི་ལམ་ཐམས་ཅད་ལ་སྒྲོ་འདོགས་ལེགས་པར་མ་བཅད་ནས་བཟུང་སྟེ་དེ་ནས་ཐོས་པ་མ་རིག་མུན་སེལ་སྒྲོན་མེ་ཡིན། །གསུང་རྒྱུ་དེ་རེད། ཐོས་པ་དཔེར་ན་མི་གཅིག་ལ་མིག་མེད་ན་གང་དུ་འགྲོ་དགོས་རང་གིས་ལམ་བདེ་བ་དེ་ག་ན་ཡིན་མཐུན་རྐྱེན་ཡོད་ས་དེ་ག་ན་ཡིན་ཤེས་ཀྱི་མ་རེད། དཔེ་དེ་བཞིན་དུ་ཐོས་པ་གི་སྒོ་ནས་གདམས་ངག་དེ་སྒྲོ་འདོགས་ལེགས་པར་མ་བཅད་ན་ཉམས་སུ་ལེན་དགོས་ནའང་། ཐོས་པའི་གནམ་མ་ལངས་ན་སྒོམ་པའི་ཉི་མ་མི་ཤར་ཟེར་མཁན་དེ་རེད་དུས་བཟུང་སྟེ་ལངས་ཤེས་ཀྱི་མ་རེད། ཁྱད་པར་དུའང་རྫོགས་པ་ཆེན་པོའི་ལམ་སྒོམ་པ་ནི་ཆོས་ཕུང་བརྒྱད་ཁྲི་བཞི་སྟོང་གི་སྙིང་པོ་ཟབ་པ་མཐར་ཐུག་པ་རེད། ཐེག་པ་དབང་པོ་རྣོན་པོའི་དབང་དུ་བྱས་པ་རེད། འདི་ལ་ཐོས་བསམ་གྱིས་སྒྲོ་འདོགས་ཡག་པོ་ཅིག་མ་བཅད་ནས་བཟུང་སྟེ། རང་བཞིན་གྱི་སེམས་གནས་པ་ཙམ་ཞིག་སྒོམ་བསྡད་ན་ལམ་གོལ་བ་དང་ལོག་པ་ལ་མང་པོ་འགྲོ་རྒྱུ་རེད་དུས་དེ་ཐོས་དགོས་རེད། ཐོས་པ་དེའི་སྟེང་ནས་བསམ་པས་སྒྲོ་འདོགས་བཅད་ཏེ་གདམས་ངག་ཟབ་ཅིང་རྒྱ་ཆེ་བ་དེ་ལ་ཇི་ཙམ་རིགས་པས་དཔྱད། ཇི་ཙམ་གོ་བ་ལོན་ན་དེ་ཙམ་དུ་གདིང་ཟབ་ཏུ་འགྲོ་ཡི་རེད། སྲེག་བཅད་བརྡར་བའི་གསེར་བཞིན་དུ། །ལེགས་པར་བརྟག་ལ་ང་ཡི་བཀའ། །བླང་བར་བྱ་ཡི་གུས་ཕྱིར་མིན། །གསུང་རྒྱུ་དེ་རེད། དཔེར་ན་གསེར་བཟང་པོ་ཞིག་ཡོད་ན་དེ་ཡང་ནས་ཡང་དུ་མེ་ལ་བསྲེགས། ཐོ་བས་བརྡུང་། སྨན་གྱི་ནང་ན་བཙོས་ན་གསེར་བཟང་དུ་བཟང་དུ་འགྲོ། ཁ་དོག་གསལ་རུ་གསལ་རུ་འོང་གི་རེད། དཔེ་དེ་བཞིན་དུ་སངས་རྒྱས་ཀྱིས་གསུངས་པའི་ཆོས་འདི་རྣམས་ཐོས་བསམ་གྱི་སྦྱོང་བ་ག་ཚོད་བྱས་ན་དེ་ཙམ་གྱིས་ཆོས་ཟབ་མོ་ཡིན་པ། ལམ་དམན་པ་དང་ལོག་པ་གོལ་བ་ག་ན་ཡིན། ལམ་ཡང་དག་པའི་ཐབས་དེ་ག་ན་ཡོད། གནད་དེ་ག་ན་ཡོད་ཇི་བཞིན་དུ་ཤེས་འོང་རྒྱུ་རེད། དཔེར་ན་འོ་མ་དེ་ཡང་ནས་ཡང་དུ་དཀྲོགས་བསྡད་ན་མར་འབྱུང་གི་རེད། འོ་མ་མ་བསྲུབ་རང་དགར་བཞག་ན་མར་འབྱུང་གི་མ་རེད་དུས། དེ་བསམ་དགོས་རེད། དེ་ནས་བསམ་པ་ཙམ་ཞིག་གིས་ཕན་རྒྱུ་མ་རེད། བསམ་བ་དེ་རང་གི་རྒྱུད་ཐོག་དུ་ཡོན་ཏན་ཉམས་མྱོང་གི་སྒོ་ནས་གཏན་ལ་མ་བབས་ནས་བཟུང་སྟེ། ཆོས་གོ་ལོ་ཐོས་ལོས་འཁོར་བ་ལས་མི་གྲོལ། །གཟུགས་རབ་བྱུང་ཙམ་གྱི་ཉན་ཐོས་ནི་མ་ཡིན། །གསུང་རྒྱུ་དེ་རེད། ཆོས་གོ་བ་ཙམ་གྱིས་ཐོས་གྲོལ་རེད་དེ་ད་ལྟ་རང་གི་རྒྱུད་ལ་ཉོན་མོངས་པའི་འཆིང་བ་ལས་གྲོལ་བ་དང་བདག་འཛིན་ཀྱི་གཉེན་པོར་འགྲོ་ཐུབ་ཀྱི་མ་རེད་དུས་དེ་སྒོམ་དགོས་རེད། དེས་ན་ཐོས་བསམ་སྒོམ་གསུམ་བྱེད་པ་དེ་དག་གི་སྒོ་ནས་རིམ་པ་བཞིན་དུ་བྱེད་དུས་དཔེར་ན་གང་ཟག་དེ་ཉིད་ལུས་རྟེན་དེ་ཉིད་ཀྱི་སྟེང་དུ་ང་གློ་བུར་དུ་དེ་རིང་ལྟ་བུ་ཅིག་ལ་འཆི་བ་དེ་ཐོག་ལ་བབས་ན་ངས་བར་དོའི་གདམས་ངག་འདུག་སེ་བྱས་སྒོམ་གྱི་ཡིན། དེ་ནས་སྐྱེ་གནས་བར་དོའི་གདམས་ངག་འདི་ཡིན། རང་བཞིན་བར་དོའི་གདམས་ངག་འདི་ཡིན། འཆི་ཁ་བར་དོ་དང་ཆོས་ཉིད་བར་དོ་ལ་གདམས་ངག་འདི་ཡིན། སྲིད་པ་བར་དོ་ལ་གདམས་ངག་འདི་ཡིན་བསམ་ཚགས་སུ་ཚུད་པ་ཅན་ཅིག་མ་རེད་ནས་བཟུང་སྟེ། རང་བཞིན་གྱི་འཆི་བ་ཟེར་ཐོག་ལ་ཅིག་བབས་དུས་སེམས་ལ་སྐྲག་སྣང་གཅིག་ཀྱང་འཆར། འཇིག་རྟེན་ཚེ་འདིའི་བྱ་བ་ལ་ཞེན་ཆགས་ཀྱི་གཡེང་སོང་བ་ཞིག་ད་གདམས་ངག་གི་སྒྲོ་འདོགས་བཅད་དགོས་ན་དཀའ་མོ་ཅན་ཅིག་རེད་རྒྱུ་རེད་དུས། དེའི་ཕྱིར་ན་འདི་ཡི་སྒྲོ་འདོགས་ལེགས་པར་གཅོད་ཅིང་ལྷག་པར་དུ་ཡང་ཐེག་པ་རིམ་པ་དགུ་ཡི་རྩེ་མོ་ཐེག་མཆོག་རྫོགས་པ་ཆེན་པོའི་ལམ་དེ་ཉིད་ཚུལ་བཞིན་དུ་བསྟན་ནུས་པའི་དགེ་བའི་བཤེས་གཉེན་ཁྱད་པར་ཅན་ཅིག་ལ་མ་བསྟེན་ནས་བཟུང་སྟེ། རྫོགས་པ་ཆེན་པོའི་དོན་དེ་ཤིན་ཏུ་ཟབ་ཅིང་རྟོགས་དཀའ་བ་ཅན་རེད་དུས་དགེ་བའི་བཤེས་གཉེན་གཅིག་ལ་བསྟེན། དགེ་བའི་བཤེས་གཉེན་གྱི་ཞལ་སྔ་ནས་ཐོས་བསམ་གྱི་སྒྲོ་འདོགས་བཅད་དེ་བྱེད་དུས་གང་ཟག་རབ་གཅིག་ཡིན་ན་འཆི་བའི་གནས་སྐབས་ཡོན་ཏན་འཆི་བ་ཆོས་སྐུ་རུ་ལམ་དུ་ཁྱེར་ཏེ་ང་འཆི་བ་བྱུང་ནའང་ཡ་ང་བ་མེད། ཆོས་ཉིད་ཀྱི་ཀློང་དུ་གྲོལ་ས་ཡོད་བསམ་རྒྱུའི་གདེང་ཐོབ་པ་གཅིག་དགོས་རྒྱུ་རེད། གང་ཟག་འབྲིང་གཅིག་ཡིན་ནའང་བར་དོ་རྣམ་པ་བཞི་ཡི་སྣང་བ་འདི་འདྲ་༼མི་གསལ་༽ཤར་རྒྱུ་རེད། བར་དོ་བཞིའི་སྣང་བ་དེ་ལམ་ལ་ཁྱེར་དུས་འདི་འདྲ་ཅིག་ཡོད། ལམ་དུ་ཁྱེར་མ་ཐུབ་ན་སྐྱོན་འདི་འདྲ་ཅིག་འོང་གི་རེད། ལམ་དུ་ཁྱེར་བྱེད་ཀྱི་གདམས་ངག་འདི་འདྲ་ཅིག་སྒོམ་ཡོད་བསམ་རྒྱུའི་ཉམས་ལེན་ཅན་ཞིག་བྱས་བསྡད་ན་དཔེར་ན་ཐག་རིང་པོ་གཅིག་ཏུ་དགྲ་དང་རྐུ་མ་མང་པོ་ཡོད་སའི་ས་ལ་འགྲོ་དགོས་ན་རོགས་པ་ཡག་པོ་གཅིག་ཡོད་ན་དགྲ་དང་རྐུ་མ་འདུག །ལམ་ལ་མ་འགྲོ་བསམ་སྐྲགས་དགོས་རྒྱུ་མ་རེད་དུས་དཔེ་དེ་ལྟ་བུ་ཅིག་གིས་གདམས་ངག་ལ་རང་བྱན་ཚུད་ནས་བསྐྲགས་དགོས་རྒྱུ་མ་རེད། །དེ་ཡན་ཆོད་དུ་སྐྱེ་གནས་བར་དོ་ཟེར་མཁན་དེའམ་༼འམ་ཞེས་མེད་ནའང་དང་པོ་གཅིག་གསུངས་དེ་ནས་བཅོས་ནས་གཞན་གསུངས་པ་འདྲ་ཡོད་པས་བྲིས་༽རང་བཞིན་བར་དོ་ཟེར་མཁན་དེའི་གདམས་ངག་རེད། དེའི་རྗེས་སུ་འཆི་ཁ་བར་དོའི་གདམས་ངག་ནི། དེ་ནས་ནམ་ཞིག་ཚེ་འདི་ཡི། །འཕེན་པ་རྫོགས་པར་བརྩམ་པ་ན། །འཆི་ཁའི་བར་དོ་ཞེས་བྱ་སྟེ། །དུས་དེར་ཆགས་ཞེན་འཁྲི་བ་བཅད། གསུང་དུས་བཟུང་སྟེ། ད་འཆི་བ་ཟེར་མཁན་དེ་གློ་བུར་གྱིས་ཐོག་ལ་བབས་འོང་དུས་འཇིག་རྟེན་ཚེ་འདིའི་ལུས། གཉེན། ཕ་མ། དགྲ་གྲོགས་ཐམས་ཅད་ཤུལ་དུ་བཞག་ཏེ་འགྲོ་བ་མ་གཏོགས་གཅིག་རྐྱང་ཡོད་རྒྱུ་མ་རེད་དུས། ཡ་ང་བ་དང་བག་ཚ་བ་ཅིག་ཡོང་རྒྱུ་རེད། ཡ་ང་བ་བག་ཚ་བ་འོངས་ན་དཔེར་ན་དཔའ་བོ་དགྲ་ལ་འཛིང་མཁས་པ་གཅིག་ཡིན་ན། དམག་༼མི་གསལ་༽རྒྱག་རན་ཁརདེ་ནས་ཁོ་རང་གིས་དགྲ་ཆམས་ལ་འབེབས་དུས་ས་ག་འདྲ་གཅིག་ནས་བཟུང་དགོས་རེད། དམག་ག་འདྲ་གཅིག་ནས་འགྲོ་དགོས་རེད། འཐབ་རྩོད་ཅི་འདྲ་དགོས་པ་ཁོང་དུ་ཆུད་ཚར་ཡོད་དུས་ཕ་རོལ་པའི་དགྲ་བོ་ཆམས་ལ་འབེབས་པ་དང་དགྲ་བོ་དང་གཡུལ་འགྱེད་འོངས་ན་སྐྲག་གི་མ་རེད། དཔེ་དེ་བཞིན་དུ་ང་ཚོ་ཐམས་ཅད་ལ་འཆི་ཁ་བར་དོའི་གདམས་ངག་དེ་རྒྱུད་ལ་གཅིག་ཡོད་སོང་ན་ད་འཆི་བ་ཐོག་ཏུ་འབེབས་ལེ་རེད་ཟེར་འདི་ཡིན་ཚར་དུས་༼མི་གསལ་༽། ད་བླ་མའི་གདམས་ངག་འདི་འདྲ་བརྟེན་རྒྱུ་ཡོད། དེ་ནས་གདམས་ངག་དེ་ལ་བརྟེན་ཏེ་ཉམས་སུ་ལེན་ན་བུ་ཕ་ཡི་ཁྱིམ་དུ་འགྲོ་འདོད་ན་འཚེར་སྣང་ཡོད་རྒྱུ་མ་རེད། བུ་མོ་མ་ཡི་ཁྱིམ་ལ་འགྲོ་དགོས་ན་འཚེར་སྣང་ཡོད་རྒྱུ་མ་རེད། དེ་ལྟ་བུ་གཅིག་ཡིན་བསམ་ནས་ཤེས་པ་སྤྲོ་སིང་ངེ་བ་གཅིག་གིས་འཇིག་རྟེན་ཚེ་འདིའི་འཕེན་པ་རྫོགས་པར་ཤེས་སྟེ་ནོར་དང་ལོངས་སྤྱོད་གཉེན་དང་གྲོགས་ཐམས་ཅད་ཤུལ་ཏུ་བཞག་སྟེ་མར་དཀྱིལ་ནས་སྤུ་བཏོན་པ་བཞིན་དུ་འགྲོ་དགོས་རྒྱུ་རེད་དུས་ཚེ་འདིའི་ཕ་མ། གཉེན་གྲོགས། སྲིད་སྡེ། རང་གི་ཁང་པ། ཅ་ཁ། ཡོ་བྱད་ཐམས་ཅད་ལ་ཞེན་ཆགས་གཏན་ནས་སྤངས་འཆི་བ་ཐོག་ལ་བབས་པ་ཤེས་ཚར་དུས་བཟུང་ནས། ཅ་ཁ་ཡོ་བྱད་ཐམས་ཅད་ཡང་ན་བླ་མ་དང་དཀོན་མཆོག་ལ་ཡར་མཆོད་པ་ཕུལ། ཡང་ན་དགེ་འདུན་གྱི་སྡེ་ལ་ཕར་སྤྲད་དེ་ཞེན་ཆགས་གཏན་ནས་མེད་པ་ཅན་ཅིག་བྱེད། དེ་ཡིན་པའི་ཚེ་ན་འཆི་ཁ་བར་དོ་ཟེར་དུས་ད་འཆི་ནད་ཀྱིས་ཐེབས་ནས་སང་ཉིན་ཕྱི་དབུགས་དེ་མ་ཆད་ཀྱི་བར་དུ་འཆི་ཁ་བར་དོ་ཟེར་རེད། འཆི་ཁ་བར་དོ་དེའི་སྐབས་ལ་གདམས་ངག་དེའི་ནང་ནས་བར་དོའི་གདམས་ངག་ཐམས་ཅད་ཡང་ནས་ཡང་དུ་དྲན། དེ་ནས་བླ་མ་དང་ཆོས་ཉིད་ཀྱི་ངོ་བོ་ལ་མཉམ་པར་བཞག་གི་ཡིན་བསམ་པ་བརྟན་པོ་ནས་བྱས་ན་དེ་ནས་རང་བཞིན་གྱི་འཁྲུལ་བའི་སྣང་བ་དེ་ཆད་འགྲོ་རྒྱུ་རེད། དེ་ནས་དངོས་གནས་ད་ང་འཆི་ཡི་འདུག་ཏེ་འཇིག་རྟེན་ཚེ་འདི་ཡི་ཕ་མ་གཉེན་གྲོགས་ག་འདྲས་བྱེད་དགོས་རེད། ངའི་ཅ་ཁ་ཡོད་བྱད་དེ་ག་ན་གཞག་དགོས་རེད། དེའི་དབང་དུ་ཆུད་༼མི་གསལ་༽ཚུད་འགྲོ་རྒྱུ་རེད། བསམ་མང་པོ་དྲན་ན་དེ་ནས་ཆགས་ཞེན་གྱི་དྲྭ་བས་ཕར་ཞིང་ཁམས་ལ་མི་སླེབས། བར་དོའི་གདམས་ངག་ཀྱང་ལམ་དུ་ཁྱེར་ནུས་ཀྱི་མ་རེད་དུས། དེ་ལྟ་བུ་དགོས་ཟེར། དེ་ནས་དངོས་སུ་ད་འཆི་ཁ་བར་དོ་ཤར་འོང་དུས་ཉམས་ལེན་ག་འདྲ་དགོས་ས་རེད། །སྐུ་དང་ཡེ་ཤེས་དབྱེར་མེད་དབྱིངས། །འོད་གསལ་སྦུབས་ལ་འཇུག་བྱའི་ཕྱིར། །ཕུང་པོ་སེངྒེ་ཉལ་སྟབས་ཀྱིས། །ཤེས་པ་མིག་ལ་གཏད་ནས་ཀྱང། །དེ་ཉིད་དབྱིངས་རིག་ཐིག་ལེར་གཏད། ཅེས་གསུང་པ་ལྟར་སྐུ་དང་ཡེ་ཤེས་ཀྱི་་་་་༼མི་གསལ་༽ཟེར་མཁན་དེ་རེད། སྐུ་དང་ཡེ་ཤེས་ཟེར་མཁན་དེ་གང་རེད་ཟེར་ན། རང་གི་སེམས་ཉིད་བདེ་གཤེགས་སྙིང་པོ་ངོ་བོ་དེ་སངས་རྒྱས་ཀྱི་སྐུ་དང་ཡེ་ཤེས་ཐམས་ཅད་ཀྱི་གཏེར་མཛོད་སྐུ་དང་ཡེ་ཤེས་ཀྱི་ངོ་བོ་དེ་ད་ལྟ་ལམ་དུ་བྱེད་པའི་གནས་སྐབས་འདྲ་ཅིག་ཡིན་ན། ཐོད་རྒལ་གྱི་དབྱིངས་རིག་གི་སྣང་བ་ཕྱི་དབྱིངས་ནང་དབྱིངས་ཐིག་ལེ་ལུ་གུ་རྒྱུད་སྒྲོན་མ་དྲུག་ལ་སོགས་པའི་སྣང་བ་དེ་སྐུ་དང་ཡེ་ཤེས་ཀྱི་སྣང་བ་རེད་སྐུ་དང་ཡེ་ཤེས་ཀྱི་སྣང་བ་དེ་རང་གི་རིག་པའི་རྩལ་ལས་ཕྱིར་སྣང་གི་ཡོད་རེད་མ་གཏོགས་པར་ཕྱིར་བརྟེན་ནས་༼མི་གསལ་༽ས་རྡོ་རི་བྲག་གི་སྣང་བ་འདི་འདྲ་གཏན་ནས་ཡོད་མ་རེད། དེ་ནས་ནང་གི་རིག་པ་དེ་དང་ཕྱི་ཡི་སྣང་བ་དེ་གཉིས་དབྱེར་མེད་པར་ཤེས་ནས་ཕྱི་སྣང་བ་ཐམས་ཅད་ལ་རིག་པ་44-28 མཛུབ་ཚུགས་སུ་གཏད་དེ་དག་པའི་ཞིང་དུ་འགྲོ་དགོས་བསམ་པ་ཅན་ཅིག་བྱས་ན་དེ་ནས་རང་གི་ད་ལྟ་དཔེར་ན་ལུས་པོ་འདི་དང་སེམས་གཉིས་ལྷན་གཅིག་འཚོགས་པ་དེ་བྲལ་འོང་དུས་སྣང་མཆེད་ཐོབ་གསུམ་ཟེར་མཁན་གྱི་བར་དོའི་སྣང་བ་དེ་ཤར་འོང་། དེའི་སྣང་བ་ཤར་འོང་དུས་བར་དོའི་སྣང་བ་སྣང་མཆེད་ཐོབ་གསུམ་གྱི་སྦུབས་དེ་ན་ཅི་ཡོད་རེད་ཟེར་ན་འོད་གསལ་བསམ་གྱི་མི་ཁྱབ་པའི་ཡེ་ཤེས་ད་ལྟ་རང་གི་སྒོམ་བསྡད་རྒྱུ་རིག་པ་བདེ་གཤེགས་སྙིང་པོ་དེ་ཡོད་རེད། རིག་པ་བདེ་གཤེགས་སྙིང་པོ་དེ་ད་ལྟ་བླ་མས་སྒོམ་སྟོབས་ཀྱིས་ཉམས་མྱོང་ཅིག་ཡོད་པ་དེ་དཔེའི་འོད་གསལ་ཟེར་རེད་བདེ་གཤེགས་སྙིང་པོ་དངོས་གནས་བར་དོ་ནས་གཞི་ཐོག་དུ་སེམས༼མི་གསལ་༽་གཅིག་ཤར་འོང་རྒྱུ་དེ་མ་ཡི་འོད་གསལ་རེད་དཔེ་དང་དོན་གྱི་འོད་གསལ་གཉིས་རོ་གཅིག་ཏུ་འདྲེས་དུས་དཔེར་ན་མ་དང་བུ་གཉིས་འཕྲད་སོང་ན་དུད་འགྲོ་ལྟ་བུ་ཅན་ཞིག་ཡིན་ན་༼མི་གསལ་༽གནོགས་དཔེར་ན་ར་དང་ལུག་རྟ་གནོགས་མང་པོ་གཅིག་ཡོད་ས་གཅིག་ལ་རྟ་ཡི་སྤུ་གུ་གཅིག་གཏོང་བཞག་ན་རྩ་ལ། རང་གི་ཨ་མ་དེ་ག་ན་ཡིན་ན་དེའི་ནང་ནོར་འཁྲུལ་མེད་པ་ཨ་མ་དེའི་རྩ་ལ་འགྲོ་གི་རེད། དཔེ་དེ་བཞིན་དུ་བར་དོའི་སྣང་བ་ཡི་སྣང་མཆེད་ཐོབ་གསུམ་ཅན་ཞིག་ཤར་འོང་ན་སང་ཉིན་གཞིའི་འོད་གསལ་དེ་ཤར་འོང་དུས། ངས་སྔར་བླ་མའི་མན་ངག་གི་སྟོབས་ཀྱི་སྒོམ་སྡོད་རྒྱུའི་འོད་གསལ་དེ་འདི་རེད་འདུག་བསམ། འདིའི་ཉམས་མྱོང་གི་ཐོག་ལ་གཅིག་བཞག་ཏེ་གཞིའི་འོད་གསལ་དེ་དང་ད་ལྟ་ལམ་གྱི་འོད་གསལ་དེ་གཉིས་རོ་གཅིག་ཏུ་འདྲེས་འགྲོ་རེད། དེ་འདྲེས་ཚར་དུས་དེ་ནས་ཕྱིར་ལྡོག་གི་མ་རེད། དཔེར་ན་མཐའ་ཡི་རྒྱ་མཚོ་ཆེན་པོའི་ནང་འཛམ་བུ་གླིང་གི་ཆུ་ཀླུང་ཐམས་ཅད་བབས་ཚར་དུས་འཛམ་བུ་གླིང་གི་ཆུ་ཀླུང་ཁ་ཁ་མཐའ་ཡི་རྒྱ་མཚོ་ཁ་ཁ་ཕྱེ་རྒྱུ་མེད་པ་ལྟ་བུ་གཅིག་རེད་འགྲོ་རྒྱུ་རེད། དེར་རྒྱུག་གི་རེད།༼མི་གསལ་༽དེ་ནས་སྦུབས་ཟེར་བ་དེ་ཅི་རེད་ཟེར་ན་སྣང་མཆེད་ཐོབ་གསུམ་གྱི་སྦུབས་དེ་ལ་འོད་གསལ་ཡེ་ཤེས་ཀྱི་སྣང་བ་དེ་ཡོད་རེད། དེ་ཡོད་པ་དེ་ལམ་མ་བསྒོམས་ནས་བཟུང་སྟེ་འོད་གསལ་ཡེ་ཤེས་ཀྱི་སྣང་བ། ང་ཚོ་ཐམས་ཅད་འཆི་འགྲོ་དུས་ལུས་དང་སེམས་གཉིས་བྲལ་འོང་དུས་ཤར་ཀྱི་ཡོད་རེད་དེ་ངོ་ཤེས་ཀྱི་ཡོད་མ་རེད། དེའི་ཕྱིར་ན་སྔར་འདྲིས་ཀྱི་མི་དང་འཕྲད་པ་ལྟ་བུ་ཟེར་མཁན་དེ་རེད། སྔོན་ནས་ངོ་ཤེས་པའི་མི་གཅིག་ཡོད་ན་དེ་མི་འདྲ་སྟོང་ཕྲག་མང་པོ་གཅིག་གི་མི་ཡོད་ས་ལ་༼མི་གསལ་༽ འདི་ངའི་གྲོགས་པོ་ངོ་ཤེས་པ་དེ་རེད་བསམ་ནོར་འཁྲུལ་ཡོད་མ་རེད། དཔེ་དེ་བཞིན་དུ་གཞིའི་འོད་གསལ་དེ་འཆར་འོང་དུས་འདི་རང་གི་ཉམས་སུ་ལེན་པའི་རྫོགས་པ་ཆེན་པོ་དེ་རེད་བསམ་དེའི་ཉམས་མྱོང་དེས་གཞིའི་འོད་གསལ་དེ་དང་རོ་གཅིག་ཏུ་འདྲེས་འགྲོ་དུས་དེའི་ནང་དུ་གྲོལ་འགྲོ་གི་རེད། དེ་ནས་འདིའི་འོད་གསལ་དེ་ལ་གྲོལ་བར་བྱེད་པའི་གདམས་ངག་ད་ལྟ་ནས་ཉམས་སུ་ལེན་རྒྱུ་ཡོད་རེད། ད་ལྟ་ནས་ཉམས་སུ་ལེན་དུས་གང་འདྲ་དགོས་ཟེར་ན། །ཕུང་པོ་སེངྒེ་ཉལ་སྟབས་ཀྱིས། །ཤེས་པ་མིག་ལ་གཏད་ནས་ཀྱང། །དེ་ཉིད་དབྱིངས་རིག་ཐིག་ལེར་གཏད། གསུང་དུས་བཟུང་སྟེ་རང་གི་ཕུང་པོ་