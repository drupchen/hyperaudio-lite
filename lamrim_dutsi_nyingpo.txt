་་་༺རྗེ་བཙུན་བླ་མ་རྣམས་དང་། མདོ་རྒྱུད་མན་ངག་རབ་ཏུ་དྲི་མ་མེད་པ་༻རྣམས་ལ་སྒོ་གསུམ་གུས་པ་ཆེན་པོས་ལུས་རབ་ཏུ་གུས་པས་ཕྱག་འཚལ་ཞིང་སྐྱབས་སུ་མཆིའོ། བྱིན་གྱིས་བརླབ་པར་མཛད་དུ་གསོལ། གང་གི་ཞལ་བཟང་ལྟ་བས་མི་ངོམས་གེ་སར་འཛུམ་པའི་མདངས་བཀྲ་ཞིང༌། །མཚན་དཔེའི་གཟི་འོད་ཟེའུ་འབྲུ་གསལ་བས་འགྲོ་ཀུན་མིག་གི་བདུད་རྩིར་གྱུར། །ཐུགས་རྗེའི་འདབ་མ་ཀུན་ནས་དཀྱུས་རིང་འཇིག་རྟེན་གསུམ་གྱི་ཁོངས་ཁྱབ་པའི། །ཐུབ་དབང་པདྨ་དཀར་པོའི་ཞབས་པད་དེ་རིང་བདག་བློའི་ཡིད་མཚོར་སྐྱོངས། །ཨོ་རྒྱན་མཚོ་གླིང་པདྨའི་སྡོང་པོ་ལ། རྒྱལ་བའི་རྣམ་འཕྲུལ་རང་བཞིན་ལྷུན་གྱིས་གྲུབ། མཚན་རྫོགས་དཔེ་བྱད་ཡོན་ཏན་ཚོགས་འབར་བའི། །པདྨ་འབྱུང་གནས་བདག་བློའི་པད་མཚོར་རོལ། །སྔ་འགྱུར་བཀའ་གཏེར་བཀའ་གདམས་ལམ་འབྲས་དང་། །མར་ཤངས་བཀའ་བརྒྱུད་ཞི་གཅོད་སྦྱོར་བ་དྲུག །ཨོ་རྒྱན་བསྙེན་སྒྲུབ་ཟབ་མོའི་ཆོས་དྲུག་སོགས། །སྒྲུབ་བརྒྱུད་ཤིང་རྟ་བརྒྱད་ལ་གུས་ཕྱག་འཚལ། །རྒྱལ་ཀུན་ཡེ་ཤེས་སྐུ་ཅན་འཇམ་དཔལ་དབྱངས། །མཚུངས་མེད་ཚད་ལས་འདས་པའི༺་་་་། འཁྲུལ་ཞིག་གྲུབ་པ་དབང་པོ་རྡོ་རྗེ་འཛིན༻། །གཙུག་ལག་སྨྲ་བའི་ཉི་མར་གསོལ་བ་འདེབས། །བཀའ་བབས་བདུན་ལྡན་འཇམ་དབྱངས་མཁྱེན་བརྩེའི་གཏེར། །འཇམ་མགོན་ཀོང་སྤྲུལ་བློ་གྲོས་མཐའ་ཡས་ཞབས། །ཟབ་གཏེར་༺གསང་སྔགས་༻རྩོལ་མཛད་མཆོག་གྱུར་གླིང་། །བསྟན་པའི་སྒྲོན་མེ་གསུམ་ལ་གསོལ་བ་འདེབས། །འཇམ་པའི་དཔལ་གྱུར་མི་ཕམ་རྣམ་པར་རྒྱལ། །དཀྱིལ་འཁོར་ཀུན་གྱི་ཁྱབ་བདག་བི་ཛ་ཡ། །འོད་གསལ་རྡོ་རྗེ་ཆོས་ཀྱི་བློ་གྲོས་ཚུལ། །བཀའ་དྲིན་མཉམ་མེད་གསུམ་ལ་གསོལ་བ་འདེབས། །སྤྱི་དང་འདྲེན་དང་དབང་བསྐུར་ཉམས་ཆག་སྦྱངས། །མན་ངག་སྟོན࿏་དང࿏་ཤེས་རྒྱུད་འགྲོལ་མཛད་པའི། །རྩ་བའི་བླ་མ་རྣམས་ལ་གསོལ་བ་འདེབས། །ཐུགས་ཡིད་གཅིག་ཏུ་འདྲེས་པར་བྱིན་གྱིས་རློབས། །ཡོན་ཏན་རང་བཞིན་བདེ་ལེགས་ཕུན་སུམ་ཚོགས། །བཀྲ་ཤིས་མཆོག་གི་ལྷ་ཡི་ལྷར་གྱུར་པ། ཐུགས་རྗེའི་རང་བཞིན་ཕན་བདེའི་སྤྲིན་ཚོགས་ཅན། །དཔལ་མགོན་བླ་མའི་ཚོགས་ལ་གུས་ཕྱག་འཚལ། །གང་ཞིག་གསེར་མཆོག་རང་བཞིན་རི་རབ་ལ་གནས་མནྡྷ་ར་དང་ལྷར་བཅས་གནོད་སྦྱིན་དང་། གདེངས་ཀ་ནོར་བུའི་འོད་ཀྱིས་མུན࿏་པ࿏་སེལ࿏་མཛད࿏་ས་འོག་གནས་པའི་ཀླུ་རྣམས་གང་ཡིན་དང་། གངས་ཅན་རིར་ནི་དཔལ་གྱིས་རོལ་ཞིང་རབ་ཏུ་དགའ་བའི་རིག་པ་འཛིན་པ་གང་ཡིན࿏་དང࿏་ དེ་དག་ཐམས་ཅད་ཐར་པ་དམ་པའི་སྒོར་གྱུར་ཐུབ་པའི་གསུང་མཉན་ཕྱིར་ནི་འདིར་གཤེགས་ཤིག །ལྷ་ཡི་སྐད་དང་ཀླུ་དང་གནོད་སྦྱིན་སྐད། །གྲུལ་བུམ་དག་དང་མི་ཡི་སྐད་རྣམས་དང་། །འགྲོ་བ་ཀུན་གྱི་སྒྲ་སྐད࿏་ཇི་ཙམ་པར༑ །ཐམས་ཅད་སྐད་དུ་བདག་གིས་ཆོས་བསྟན་ཏོ། །འདི་ལྟར། ༺སྟོང་སྙམ། སྟོང་ཉིད་༻ཀྱིས་གར་ཁྱབ་སེམས་ཅན་གྱིས་ཁྱབ།སེམས་ཅན་གྱིས་གར་ཁྱབ་ཐམས་ཅད་ལས་ཉོན་སྡུག་བསྔལ་གྱིས་ཁྱབ།ལས་ཉོན་སྡུག་བསྔལ་གྱིས་ཁྱབ་པའི་སེམས་ཅན་དེ་དག་ཐམས་ཅད།འོ་ཅག࿏་རྣམས་ཀྱི་ཕ་དང་མར་མ་གྱུར་པ་གཅིག་ཀྱང་མེད་པས།ཕ་མ་བྱེད་པའི་དུས་སུ། ད་ལྟ་རྩ་བའི་ཕ་མ་བཞིན།ཟས་ཀྱི་ཕུད་བྱིན། གོས་ཀྱི་རྩེ་གཡོགས། ཤིན་ཏུ་བྱམས་པའི་སེམས་ཀྱིས་བསྐྱེད་བསྲིངས་བའི་དྲིན་ཆེན་ཤ་སྟག་ཏུ་གྱུར་བ་ཡིན།དེ་ཐམས་ཅད་འདོད་པ་བདེ་བ་འདོད་ཀྱང་། བདེ་བའི་རྒྱུ་ཡང་དག་པའི་ཆོས་ནི་སྒྲུབ་མི་ཤེས།འདོད་པ་སྡུག་བསྔལ་མི་འདོད་ཀྱང་། སྡིག་པ་མི་དགེ་བ་འབའ་ཞིག་ལ་སྤྱོད་པས།ཞེ་འདོད་དང་ལག་ལེན་ཕྱིན་ཅི་ལོག་ཏུ་སོང࿏་ནས࿏།༺རྨི་ལམ་མཚུངས་པ། མ་སོགས་གྱུར་བ་༻སེམས་ཅན་དེ་དག་ཐམས་ཅད࿏།མི་ལུས་རིན་པོ་ཆེ་ཐོབ། མཚན་ཉིད་དང་ལྡན་པའི་བླ་མ་དགེ་བའི་བཤེས་གཉེན་གྱིས་རྗེས་སུ་བཟུང་།བླ་མའི་གདམས་པ་ཚུལ་བཞིན་དུ་ཐོབ་པའི་སྐབས་འདིར། ལུང་མ་བསྟན་༺ལས་དང་། གཏན་བདེ་གཉིས་༻ཀྱི་སོ་མཚམས་སུ།སླེབས་པ་ཡིན་པས། འཛིན་པ་༺གཏད་མེད་༻ཀྱི་སྒོ་ནས།ལུས་རྟེན་དེ་ཉིད་༺ཅི་བརྟེན་ནས།༻ ཐོབ་པ་པོར་༺ཅུང་༻དམ་པའི་ཆོས་ཡང་དག་པ་ཞིག་བསྒྲུབ་པར་བྱ།སྒྲུབ་པ་དེ་ཡང་། རང་ཉིད་གཅིག་པུའི་དོན་ནི་མ་ཡིན་པ། ནམ་མཁའ་དང་མཉམ་པའི་སེམས་ཅན་ཐམས་ཅད་རྣམ་མཁྱེན་གཏན་བདེའི་ས་ལ་འགོད་པར་ནུས࿏་པ། འཕགས་པ་འཇམ་དཔལ་དབྱངས་དང་།བྱང་ཆུབ་སེམས་དཔའ་སྤྱན་རས་གཟིགས་ལ་སོགས་པའི་སྤྱོད་པ་རྒྱ་མཚོ་ལྟ་བུ་ལ་བསླབ་པར་བགྱིའོ་སྙམ་པ་བསམ་པ་རྒྱ་ཆེ་བ་བྱང་ཆུབ་མཆོག་ཏུ་ཐུགས་བསྐྱེད་པ་དང་།ཆོས་གསན་པའི་ཀུན་ཏུ་སྤྱོད་པ་མདོ་རྒྱུད་བསྟན་བཅོས་དྲི་མ་མེད་པ་རྣམས་ནས་ཇི་སྐད་གསུངས་པ་བཞིན་དུ་ལེགས་པར་གསལ་བཏབ་ཏེ་གསན་པར་གནང་བར་ཞུ།

གང་གསན་བྱའི་ཆོས་ཀྱི་རིམ་པ་དེ་ལ།དེ་ནས། སྤོང་བ་བསམ་གཏན་པ་ལ་གདམས་པའི་གཏམ་ལམ་རིམ་བདུད་རྩི་སྙིང་པོ་ཞེས་བྱ་བ།ཐམས་ཅད་མཁྱེན་པ་འཇམ་དབྱངས་མཁྱེན་བརྩེ་དབང་པོས་མཛད་པར་གྱུར་བ་དེ་ཉིད་ཀྱི་འགྲེལ་བ་ཚིག་དོན་རབ་གསལ་ཞེས་བྱ་བ་རྩ་འགྲེལ་སྦྲགས་ཏེ་འབུལ་བར་བྱེད་པ་དེ་ལ། སྤྱིར་བདེ་བཞིན་གཤེགས་པ་རྫོགས་པའི་སངས་རྒྱས་ཀྱི་ལུང་དང་རྟོགས་པའི་བསྟན་པ་དེ་ཉིད་ཚུལ་བཞིན་དུ་འཛིན་པར་བྱེད་པ་ལ།ཀློག་པ་ཐོས་བསམ་དང་། སྤོང་བ་བསམ་གཏན་གྱི་སྡེ་གཉིས་སུ་ཡོད་པ་ལས།སྐབས་སུ་བབས་པ་དེ།སྙིགས་མ་ལྔའི࿏་དུས་ཀྱི་སེམས་ཅན་ཐམས་ཅད་ཚེ་ཐུང་།བློ་གྲོས་དབུལ།ཤེས་བྱ་རྒྱ་ཆེན་པོ་ལ་བསམ་པ་མི་ནུས་པའི࿏་གང་ཟག་ཐམས་ཅད་ཆོས་ཀྱི་གནད་༺འགེངས་པོ་༻གཅིག་ཏུ་བསྡུས་ཏེ་ཉམས་སུ་ལེན་ནས།སྤོང་བ་བསམ་གཏན་གྱི་ཏིང་ངེ་འཛིན་ལ་མཉམ་པར་བཞག་ན་ཁེ་ཆེ་བ་ཡིན་པས། དེ་དག་ལ་ཕན་པར་བྱེད་པའི་གདམས་པའི་གཏམ་སྐྱེས་བུ་གསུམ་གྱི་ལམ་གྱི་རིམ་པ་ཐམས་ཅད་མདོར་བསྡུས་པ་བདུད་རྩི་སྙིང་པོ་ཞེས་བྱ་བ་དེ་ནི།སླར་ཡང་འགྲེལ་བའི་སྒོ་ནས་གསལ་བར་མཛད་པ་འདི་ཉིད་འཆད་པའི་སྐབས་སུ་བབས་པ་ཡིན་ལ།

དེ་ལ། དེ་ག་འགྲེལ་བ་གྱི་མཆོད་པར་བརྗོད་པ་ནི།ན་མོ་གུ་རུ་བྷྱཿདཀྱིལ་འཁོར་རྒྱ་མཚོའི་ཁྱབ་བདག་མཆོག ། དཔལ་ལྡན་བླ་མར་གུས་བཏུད་ནས། ། རང་གིས་ཇི་ལྟར་གདམས་པའི་དོན། ། སླར་ཡང་སྙིང་པོར་དྲིལ་ཏེ་དབྱེ། །ཞེས་པ་སྟེ།བླ་མ་སངས་རྒྱས་བླ་མ་ཆོས། །དེ་བཞིན་བླ་མ་དགེ་འདུན་ཏེ། །ཀུན་གྱི་བྱེད་པོ་བླ་མ་ཡིན། །བླ་མ་དཔལ་ལྡན་རྡོ་རྗེ་འཆང་། །ཞེས་གསུངས་པ་ལྟར་ཕྱོགས་བཅུ་དུས་གསུམ་གྱི་བདེ་བཞིན་གཤེགས་པ་ཐམས་ཅད་ཀྱི་ཡེ་ཤེས་གཅིག་ཏུ་བསྡུས་པའི་བདག་ཉིད།དཔལ་མགོན་བླ་མ་དབྱེར་མི་ཕྱེད་མི་གསལ་ཅན། སངས་རྒྱས་ཀྱི་ཞལ་མཐོང་བ་དང་།ཆོས་ཀྱི་བདུད་རྩི་སྤྱོད་པ་ལ་སྐལ་པ་དམན་པ་ཐམས་ཅད་ལ།དགེ་བའི་བཤེས་གཉེན་གྱི࿏་གཟུགས་སུ་སྤྲུལ་ནས།སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་སྐྱེ་འགྲོ་ཐམས་ཅད་ཐར་པའི་ལམ་དུ་བཀོད་པ་ལུང་བསྟན་པ་ལྟ་བུ།དེ་ནས࿏། བླ་མའི་ཚུལ་དུ་བྱོན་པ། མཚན་ཉིད་དང་ལྡན་པའི་བླ་མ་དགེ་བའི་བཤེས་གཉེན་དེ་ནི།དེ་ནས࿏། ཕྱི་ལྟར་དུ་བྱས་ན། དཀོན་མཆོག་གསུམ་ཀུན་འདུས།ནང་ལྟར་དུ་རྩ་གསུམ་ཀུན་འདུས། གསང་བ་ལྟར་དུ་སྐུ་གསུམ་ཀུན་འདུས་ཀྱི་བདག་ཉིད།རིགས་དང་དཀྱིལ་འཁོར་མ་ལུས་པ་ཐམས་ཅད། ཕར་འཕྲོ་བ་དང་། ཚུར་བསྡུ་བ། བླ་མའི་ཐུགས་བདེ་སྟོང་ཡེ་ཤེས་ཆེན་པོའི་རོལ་པ་གཅིག་ཉིད࿏།གཞན་དུ་མ་ཡིན་པ་ཡིན་པའི་ཆ་ནས།དེ་ནས࿏། དཀྱིལ་འཁོར་རྒྱ་མཚོའི་ཁྱབ་བདག་དེ།འདི་ལྟ་བུའི་དཔལ་ལྡན་བླ་མ་དེ་ཉིད་ལ།དཔལ་དང་ལྡན། ཞེས་པ་༺འདི་ཉིད་༻དེ།དབང་ཕུན་སུམ་ཚོགས་པ་དང་རྟོགས་པ࿏་ཕུན་སུམ་ཚོགས་པའི་ཡོན་ཏན་ཕུན་སུམ་ཚོགས་པ་དང་ལྡན་པས།ངེས་པའི་དོན་དུ་ཡོན་ཏན་ཐམས་ཅད་རྒྱལ་བ་སྲས་དང་བཅས་པ་དང་ཁྱད་པར་མེད་པ།ཟག་པ་མེད་པའི་འབྲས་བུའི་ཡོན་ཏན་ཐམས་ཅད་ཡོངས་སུ་རྫོགས་པ།བཀའ་དྲིན་གྱི་ངོས་ནས་བྱས་ན་སངས་རྒྱས་ལས་ཀྱང་བླ་མར་ཆེ་བ་ཡིན་པ་དེ་ལ། གུས་པས་འདུད་པར་བྱས་ན། གཞན་ཐམས་ཅད་ལའང་མཆོག་གི་མཆོད་པར་གྱུར་བ་ཡིན་པས་དེ་ལ་གུས་བཏུད་ནས། དེ་ནས࿏། སྔར།རྩ་བའི་ས་བཅད། ལམ་རིམ་བདུད་རྩི་སྙིང་པོ་ཞེས་བྱ་བ་དེ་ཉིད་སྐུལ་བ་པོས་བསྐུལ་ཏེ།དེ་ནས࿏། མཁྱེན་བརྩེ་དབང་པོ་རང་ཉིད་ཀྱིས་ཇི་ལྟར་མཛད་བཞིན་གདམས་པའི་དོན་ཉིད་སླར་ཡང་དེ།ཚིག་དང་དོན་སྙིང་པོར་དྲིལ་ཏེ་འགྲེལ་བ་ཆུང་ངུའི་ཚུལ་གྱིས་དབྱེ་བར་བྱའོ། ཞེས་མཆོད་པར་བརྗོད་པ་དང་བརྩམ་པར་དམ་བཅའ་བའོ།

དེ་ནས་བསྟན་བཅོས་འདི་ལ་གསུམ་སྟེ།རྩོམ་པ་ལ་འཇུག་པ་ཀླད་ཀྱི་དོན།བརྩམ་པར་བྱ་བ་གཞུང་གི་དོན། རྩོམ་པར་མཐར་ཕྱིན་པ་མཇུག་གི་དོན་དང་རྣམ་པ་གསུམ་དུ་ཡོད་པ་ལས།དང་པོ་བསྟན་བཅོས་རྩོམ་པ་ལ་འཇུག་པའི་ཐོག་མར་དགེ་བ་ཀླད་ཀྱི་དོན་བཤད་པ་ལ་གཉིས་ཏེ།མཆོད་པར་བརྗོད་པ་དང་། རྩོམ་པར་དམ་བཅའ་བ་གཉིས་སུ་ཡོད་པའི་ནང་ནས། དང་པོ་མཆོད་པར་བརྗོད་པ་དེ་ཉིད་རེད་དུས།སྲས་བཅས་རྒྱལ་བའི་ཡེ་ཤེས་སྐུ། །བཀའ་དྲིན་མཉམ་མེད་བླ་མ་ལ། །ཞེས་ལ࿏་སོགས་པས࿏་མཆོད་པར་མཛད་པ་སྟེ།

དེ་ཡང་། སྲས་ཟེར་དུས་བདེ་བཞིན་གཤེགས་པ་རྫོགས་པའི་སངས་རྒྱས་བཅོམ་ལྡན་འདས་དཔལ་མཉམ་མེད་ཤཱཀྱའི་རྒྱལ་པོ་ལྟ་བུ་ཞིག་ཡིན་ན།སྐུ་ཡི་སྲས་དགྲ་ཅན་འཛིན།གསུང་གི་སྲས་ཉན་རང་འཕགས་པའི་ཚོགས་ཐམས་ཅད་དང་།ཐུགས་ཀྱི་སྲས་བྱང་ཆུབ་སེམས་དཔའ་ཡིན་པ།དེ་ནས࿏། སྲས་ཐམས་ཅད་ཀྱི་ནས་ནས་མཆོག་ཏུ་གྱུར་བ་གང་ཡིན་ན།སངས་རྒྱས་ཀྱི་གདུང་འཛིན་ཞིང࿏་། དཀོན་མཆོག་གསུམ་གྱི་མཛད་པ་འཕྲིན་ལས་རྒྱུན་མི་ཆད་པ་དང་།ཐེག་པ་ཆེན་པོའི་སྤྱོད་པ་རྒྱ་མཚོ་ལྟ་བུའི་སངས་རྒྱས་ཀྱི་མཛད་པ་ལ་སློབ་པར་བྱེད་པའི་སྲས་ཀྱི་མཆོག་ཏུ་གྱུར་བ་ནི་བྱང་ཆུབ་སེམས་དཔའ་རྣམས་ཡིན་ལ།དེ་ལྟ་བུའི་བྱང་ཆུབ་སེམས་དཔའ་དེ་དང་བཅས་པ་སྟེ། ཕྱོགས་བཅུའི་ཞིང་ཁམས་རབ་འབྱམས་ན་རྒྱལ་བ་ཐམས་ཅད། རྡུལ་གཅིག་གི་སྟེང་ན་རྡུལ་རྙེད་ལྟར་དུ་བཞུགས་ཡོད་པ་དེ་དག࿏།སྲས་དང་བཅས་པ་ཐམས་ཅད་ཀྱི་ཐུགས།ཇི་ལྟ་ཇི་བཞིན་མཁྱེན་པའི་ཡེ་ཤེས་དང་། མཁའ་ཁྱབ་ཀྱི་འགྲོ་བ་ཐམས་ཅད་ལ།དམིགས་མེད་བརྩེ་བའི་ཐུགས་རྗེ་ཆེན་པོ་དང་།སེམས་ཅན་ཐམས་ཅད་ཀྱི་དོན་ལ།ཐར་པའི་ལམ་དུ་སྐུལ་པར་འགྱུར་བ་དེ་ལ།དེ་བཞིན་གཤེགས་པ་ནི། སྟོབས་བཅུ། ༺དབང་བཅུ།༻མི་འཇིགས་པ་བཞི་ལ་མངའ་རྙེད་པས་ན། ༼སེམས་ཅན་གྱི་༽ སངས་རྒྱས་ཀྱིས་སེམས་ཅན་གྱི་དོན་མཛད་པ་ལྟ་བུ་སུས་ཀྱང་མི་ནུས་པས།ནུས་པ་ཕུལ་དུ་ཕྱིན་པ་ཡིན།དེ་ལྟ་བུའི་མཁྱེན་བརྩེ་ནུས་གསུམ་གྱི་ཡེ་ཤེས་འདི་ཉིད་གཅིག་ཏུ་བསྡུས་པའི་གོང་བུ་ལྟ་བུ་གང་རེད་ཟེར་ན།དེ། ཕྱོགས་བཅུ་རྒྱལ་བ་སྲས་དང་བཅས་པའི࿏་དོན་དམ་ཡེ་ཤེས་ཆོས་ཀྱི་སྐུ་བསམ་གྱིས་མི་ཁྱབ་པའི་ངོ་བོ། དེ་ཡང་།ཆོས་ཀྱི་སྐུ། དེ་བཞིན་རང་ངོས་ན།ཁམས་གསུམ་འཁོར་བའི་ས་བོན་དྲུང་ནས་སྤོང་ཟིན་པ་ཡིན་ན་ཡང་། ཆོས་ཀྱི་སྐུ་ཡི། དེ་ཡང་། དམིགས་མེད་ཐུགས་རྗེ་ཆེན་པོ།གདུལ་བྱ་༺མི་འདྲ་བ་༻གྱིས།ཆེད་དུ་མཐོང་བར་གྱུར་བ་ཡིན་པའི་ཕྱིར་ན།དུས་ངན་སྙིགས་མ་ལྔ།སེམས་ཅན་རྣམས་ཉོན་མོངས་པ་ཇི་ཙམ་རགས།བློ་གྲོས་ཇི་ཙམ་༺དཀའ།༻བློ་རྒྱུད་ཆོས་ལས་ཇི་ཙམ་དུ་འགྲོ་དཀའ་ན། སངས་རྒྱས་ཀྱི་ཐུགས་རྗེ་དང་འཕྲིན་ལས་དེ་ཙམ་གྱིས་མྱུར་དུ་གདུལ་བྱའི་ཡུལ་ལ་ལྷག་པར་མཛད་པ་ཆོས་ཉིད་རེད་དུས།དེ་ནས࿏། འགྲོ་བ་སེམས་ཅན་རྣམས་ཐམས་ཅད་ཐར་པའི་ལམ་དུ།འགྲོ་བར་བྱ་བའི་ཕྱིར་དུ། དགེ་བའི་བཤེས་གཉེན་དང་ཁྱིམ་པ་དང་། ཐ་ན་བྱ་དང་རིག་དྭགས་དང་། དེ་ནས࿏། དག་པའི་བྱང་ཆུབ་སེམས་དཔའ་རྣམས་ལ་ནམ་མཁའ་དང་།ཤིང་ལས་ཀྱང་ཆོས་ཀྱི་སྒྲ་རྒྱུན་མི་ཆད་པ་སྣང་བ་དེ་ལྟ་བུའི་རང་རང་གི་རིགས་དང་མཐུན་པའི་སྐུར་སྣང་བར་གྱུར་བས།

དེ་ཐམས་ཅད་ཀྱིས། ཆོས་བསྟན་པ་དེ་ཐམས་ཅད་མདོར་བསྡུ་ན།འགོག་པ་དང་ལམ་གྱི་བདེན་པ་གཉིས་སུ་བསྡུ་གི་རེད།དེ། ༼ལམ་༽ འགོག་པ་ཟེར་མཁན་འདི་གང་རེད་ཟེར་ན།སེམས་ཅན་ཐམས་ཅད་ཁམས་གསུམ་འཁོར་བར་འཁྱམ་བྱེད་ཀྱི་རྩ་བ་ས་བོན་ལྟ་བུ་འདི།གང་རེད་ཟེར་ན། ལས་དང་ཉོན་མོངས་པ་རེད་དུས།དེ་ནས࿏། ལས་ཉོན་གྱི་རྒྱུ།ཁམས་གསུམ་འཁོར་བའི་ས་བོན་འདི་ཕར࿏་སྤོང་ཟིན་པ་དེ་ལ࿏་འགོག་པ་ཟེར།དེ་ནས࿏། འགོག་པའི་གོ་འཕང་འདི་མངོན་སུམ་དུ་ཐོབ་བྱེད་འདི་ལ།དེ་ནས࿏། སྐྱེས་བུ་གསུམ་གྱི་ལམ࿏་གྱི་རིམ་པ་རྒྱ་ཆེན་པོ་ཡོད་པ་དེ།དགེ་བའི་བཤེས་གཉེན་རྣམས་ཀྱིས། གསུང་གིས་དངོས་སུ་འདོམས་པར་མཛད་པ་ཡིན་པས་ན།དགེ་བའི་བཤེས་གཉེན་གི࿏་གསུང་འདི།ལམ་གྱི་བདེན་པ་ཡིན་པས། དེ་ཡིས࿏།ལམ་གྱི་བདེན་པ་འདི་ཚུལ་བཞིན་དུ།དགེ་བའི་བཤེས་གཉེན་གྱིས་བསྟན་པ་བཞིན་དུ་ཉམས་སུ་བླང་།ཚུལ་གནས་ཐོས་དང࿏་བསམ་༼སྒོམ་༽ལྡན࿏་པས࿏། །སྒོམ་པ་ལ་ནི་རབ་ཏུ་སྦྱོར། །ཞེས་པ་ལྟར་དུ། ཐོས་བསམ་སྒོམ་གསུམ་ཞིག࿏་བྱས་ན།དེ་ནས࿏། སྐྱེས་བུ་གསུམ་གྱི་ལམ་གྱི་འབྲས་བུ་ཇི་ལྟ་བ་བཞིན་རང་གི་རྒྱུད་ལ་རང་བཞིན་གྱིས་སྐྱེ་༺རྒྱུ་༻རེད། མཐར་ཐུག་འགོག་བདེན་གྱི་འབྲས་བུ་ལ་སྦྱོར་བར་བྱེད་པ་ཡིན་པའི་ཕྱིར་ན།དེ་ནས࿏། རྩ་བའི་བླ་མ་འདི་ཉིད་སངས་རྒྱས་ལས་ཀྱང་བཀའ་དྲིན་གྱི་སྒོ་ནས་ཆེས་ཆེར་ལྷག་པས་ན།དེ་ནས࿏། ཕྱོགས་བཅུ་དུས་བཞི་ཆོས་ཀྱི་དབྱིངས་རྒྱས་པར་བཞུགས་པའི་རྒྱལ་བའི་སྲས་དང་བཅས་པ་ལས་བླ་མ་ལས་ལྷག་པ་གཅིག་ཀྱང་ཡོད་རྒྱུ་མ་རེད་དུས།དེས་ན། གང་དང་མཉམ་པ་འགའ་ཡང་མེད་པའི་ཕྱིར་ན། སྤྱིར་དུ། བླ་མ་ཐམས་ཅད་དང་། ལྷག་པར་དུ་རང་ཉིད་ལ་ཐར་པའི་ལམ་སྟོན་པར་བྱེད་པ་དང་།འཁོར་བ་ལས་ངེས་བྱུང་། གཞན་ཕན་བྱང་ཆུབ་ཀྱི་སེམས།དབང་བཞི་པ་དོན་གྱི་ཡེ་ཤེས་སྩོལ་བར་མཛད་པ་དེ་ཐུན་མོང་མ་ཡིན་པ་རྩ་བའི་བླ་མ་རེད་དུས།འདི་ཉིད་སངས་རྒྱས་ཀུན་ལས་ཀྱང་ལྷག་པའི། དེ་ནས࿏། བླ་མ་རྣམས་ལ།དེ་ནས࿏། ཁ་སྙན་པོ་གི་སྒོ་ནས་ཁ་ཙམ་ཚིག་ཙམ་གྱིས་གསོལ་བ་འདེབས་སོང་བ࿏་འདིས་ཞུས་པ་མ་ཡིན་པ། སྙིང་ནས་སངས་རྒྱས་དངོས་ལས་ཀྱང་ལྷག་པའི་བཀའ་དྲིན་ཆེན་པོའི་ཡིད་ཆེས་ཀྱིས། དྲན་པའི་སྒོ་ནས་ཕྱག་འཚལ་བ་དེ་ཉིད་ལ། དེ་ནས࿏། ཕྱག་འཚལ་བ་རབ་ཀྱི་དབང་དུ་བཏང་ན།ཕྱག་འཚལ་བྱ་དང་འཚལ་བྱེད་གཉིས་སུ་མེད་པ། ཆོས་ཉིད་མཉམ་པ་ཉིད་ཀྱི་སྒོ་ནས་ལྟ་བའི࿏་ཕྱག་འཚལ་བ་དང་། འབྲིང་གིས་ཡིན་ན་༺དཔག་མེད་བཞི་༻དང་ལྡན་པའི་སྒོ་ནས་ཕྱག་འཚལ་བ་དང་།ཐ་མ་ཡིན་ན་མོས་གུས་ཡིད་ཆེས་ཀྱི་དད་པ་དང་ལྡན་པའི་སྒོ་ནས་ཕྱག་འཚལ་བ་རྣམ་པ་གསུམ་དུ་ཡོད་ནའང་།འདིར་བསྟན་བཅོས་མཛད་པ་པོ་འཕགས་ལམ་ཆོས་ཉིད་ཀྱི་བདེན་པ་མངོན་སུམ་དུ་གཟིགས་པ་རེད་དུས།དབང་པོ་རབ་ཀྱི་ཕྱག་འཚལ་བའི་ཁོངས་སུ་ཕྱི་མ་གཉིས་ཀྱང་རང་ཤུགས་ཀྱིས་བསྡུས࿏་པ࿏་རེད་དུས།དཱ། བདག་ཅག་ཐམས་ཅད་ཀྱིས་དེའི་རྗེས་སུ་སློབ་པའི་ཚུལ་གྱིས་ཕྱག་འཚལ་ལོ་ཞེས་པའི་སྒོ་ནས་ཚིག་གི། འདི།བསྟན་བཅོས་རྩོམ་པ་པོས་ཇི་ལྟར་ཕྱག་མཛད་པ་བཞིན་དུ་བདག་གིས་འཚལ་བ་ཡིན་བསམ་པ་བྱས་ན་ཆོག་རྒྱུ་རེད།དེ་ནས། ཕྱག་འཚལ་ནས་ཞེས། ནས་ཀྱི་སྒྲ་བསྟན་པ་དེ།བརྩམ་པར་དམ་བཅའ་བ། ༼ལྷག་མས་༽ཚིག་ལྷག་མ་འདྲེན་པའི་ཚིག་སྟེ། ཕྱག་འཚལ་ནས་བསྟན་བཅོས་དེ་ཉིད་བཤད་པར་བྱའོ། ཞེས་པའི་༺དོན། གཉིས་པའི་གཏམ་༻བརྩམ་པར་དམ་བཅའ་བ་དེ་ནི།

ཟབ་མོའི་གདམས་པ་ཅུང་ཟད་དབྱེ། ཞེས་པ་སྟེ།སྤྱིར། ཆོས་རྣམས་ཐམས་ཅད་བཀའ་དང་བསྟན་བཅོས་ཏེ། །ལེགས་པར་གསུངས་དང་དེའི་དགོངས་འགྲེལ་བ། །དེའི་དབང་གིས་ཤཱཀྱའི་བསྟན་པ་ནི། །འཇིག་རྟེན་ཁམས་འདིར་ཡུན་རིང་གནས་པར་གྱུར། །ཞེས་པ་ལྟར་དུ། སྟོན་པ་སངས་རྒྱས་བཅོམ་ལྡན་འདས་དག་གིས།ཕུན་སུམ་ཚོགས་པ་ལྔ་དང་ལྡན་པའི་སྒོ་ནས་ཆོས་ཀྱི་འཁོར་ལོ་སྐོར་བ་དང་།བསྟན་བཅོས། མཁས་པའི་གང་ཟག་རྣམས་ཀྱིས་རྩིས་མགོ་ཡན་ལག་ལྔ་ཡིས་སྒོ࿏་ཡིས࿏་བསྟན་པར་གྱུར།ལམ་ཐམས་ཅད་རྒྱ་ཆེན་པོ་བསམ་གྱིས་མི་ཁྱབ་པ་ཡོད་རྒྱུ་རེད་དུས།ཡོད་ན་ཡང་། སྙིགས་མའི་སེམས་ཅན་ཐམས་ཅད་བློ་བརྟུལ། བརྩོན་འགྲུས་ཞན།དབང་པོ་དམན་པ་རེད་སོང་དུས།གདམས་ངག་ཐམས་ཅད་ཚིག་གཅིག་ཏུ་བསྡུས་ན། རྒྱུད་ལུང་མན་ངག་རྒྱ་ཆེན་པོ་ལས་ཀྱང་། བླ་མའི་མན་ངག་གིས་ཐར་པ་དང་ཐམས་ཅད་མཁྱེན་པའི་ལམ་ཐོབ་པ་ལ་ཤིན་ཏུ་ཟབ་པར་གསུངས་པ་ལྟར། དེ་རེད་དུས་ན།དེ་ནས࿏། ལམ་གྱི་ཆིངས་པོ་མདོར་བསྡུས་པ་ཞིག མདོར་བསྡུས་པ་དེ་ཉིད་ལའང་།རྒྱུ་མཚན་ཉིད་ཐེག་པ་དང་། འབྲས་བུ་གསང་སྔགས་རྡོ་རྗེའི་ཐེག་པ་རྣམ་པ་གཉིས་ཀའི࿏་བསྟན་བྱའི་ལམ་གྱི་སྙིང་པོ་ཐམས་ཅད་དམ་ཆོས་འོ་མ་བསྲུབས་པ་ལས། །མར་གྱི་སྙིང་ཁུ་འབྱུང་བ་ཡིན། །ཞེས་པ་ལྟར་དུ་ཕ་རོལ་ཏུ་ཕྱིན་པ་རྒྱུ་མཚན་ཉིད་ཐེག་པའི་ལམ་གྱི་ཡ་གྱལ་ཟབ་མོ་སྟོང་པ་ཉིད་དང་། གསང་སྔགས་རྡོ་རྗེ་ཐེག་པའི་ལམ་གྱི་བསྐྱེད་རྫོགས་ཀྱི་ཐབས་ཟབ་མོ་དག་བརྗོད་གཞི་གཙོ་བོར་བྱས་ནས།ཚིག་ཤིན་ཏུ་ཉུང་ཉུང་ལ། དོན་དུ་ཐེག་པ་རིམ་པ་དགུའི་ལམ་གྱི་བཅུད་མ་ལུས་པ་༺དག་ནི།༻ཐམས་ཅད་གཅིག་ཏུ་འདྲིལ་བའི། བློ་དམན་གྱི་གང་ཟག་གིས་འཛིན་བདེ་བའི་ཕྱིར་དུ། སྙིང་པོ་འདྲིལ་བའི་ཚུལ་གྱིས།གདམས་པའི་གནད་འགའ་ཞིག་ཅུང་ཟད་དབྱེ་བར་བྱའོ། ཞེས། དེ་བརྩམ་པར་དམ་བཅའ་བའི་དོན་ཡིན་ནོ།

གཉིས་པ་གཞུང་གི་དོན་དངོས་ལ་གཉིས་ཏེ། རྒྱས་པར་བཤད་པ་དང་། མདོར་བསྡུས་པའོ།དང་པོ་རྒྱས་པར་བཤད་པ་དེ་ལའང་།ཐུན་མོང་ཕ་རོལ་ཕྱིན་པའི་ལམ་བཤད་པ་དང་།ཁྱད་པར་གསང་སྔགས་རྡོ་རྗེའི་ཐེག་པའི་ལམ་ལ་ཇི་ལྟར་སློབ་པའི་ཚུལ་བཤད་པ་གཉིས་ཡོད་པའི་ནང་ནས།དང་པོ་ཕ་རོལ་ཏུ་ཕྱིན་པའི་ལམ་བཤད་པ་དེ་ལའང་།དང་པོ࿏་ལམ་གྱི་རྩ་བ་བཤེས་གཉེན་བསྟེན་ཚུལ་དང་།བསྟེན་ནས་ཇི་ལྟར་སྦྱོར་བའི་ཚུལ་བཤད་པ་གཉིས་ཡོད་པ་ནས། དང་པོ་ལམ་གྱི་རྩ་བ་བཤེས་གཉེན་བསྟེན་པའི་ཚུལ་བཤད་པར་འགྱུར་བ་དེ་ལ། དཔེར་ན་ཁར་རྩང་དྭགས་པོའི་ཐར་རྒྱན་ལྟ་བུ་ཡིན་ནའང་།རྒྱུ་ནི་བདེ་གཤེགས་སྙིང་པོ། རྟེན་ནི་མི་ལུས་རིན་ཆེན། རྐྱེན་ནི་དགེ་བའི་བཤེས་གཉེན། ཞེས་གསུངས་པ་ལྟར་དུ།དེ་ནས࿏། ཐར་པ་དང་ཐམས་ཅད་མཁྱེན་པའི་ལམ་ཡང་དག་པ་ཞིག࿏་སྒྲུབ་དགོས་ན།རང་བཟོ་དང་ཕོ་ཚོད་ཀྱིས་ཐམས་ཅད་མཁྱེན་པའི་གོ་འཕང་ཐོབ་པ་གཅིག་ཀྱང་ཡོད་རྒྱུ་མ་རེད།དེའི་ཕྱིར་ན། དེ་སྔོན་བྱོན་པའི་རྒྱལ་བ་སྲས་དང་བཅས་པ་ཐམས་ཅད་ཀྱང་།བླ་མ་དགེ་བའི་བཤེས་གཉེན་གྱི་ཞབས་ལ་བསྟེན།ཐེག་པ་གསུམ་གྱི་གདམས་ངག་ཐམས་ཅད་ཐོས་བསམ་སྒོམ་གསུམ་མཛད། དེ་ལ་བསྟེན་ཏེ་རྫོགས་པའི་སངས་རྒྱས་ཀྱི་སར་ཕེབས་སོང་བའི་ཤ་སྟག་ཡིན་རྒྱུ་རེད་དུས།དེ་ནས࿏། བླ་མའི࿏་མན་ངག་བསྟེན་ནས།ཆོས་ཐམས་ཅད་ཀྱི་ཆིངས་པོ་གཅིག་ཏུ་བསྡུས་པ།དབང་པོ་མཆོག་དམན་ཐམས་ཅད་ཀྱིས། འཛིན་བདེ་པོའི་རང་བཞིན་ཅན་དུ་གྱུར་བ་ཡིན་པའི་ཕྱིར་ན། དེ་ནས࿏། བླ་མའི་མན་ངག་དེ་གང་ལས་འབྱུང་ཟེར་ན། བླ་མ་དགེ་བའི་བཤེས་གཉེན་ལས་འབྱུང་གི་རེད།དེ། དགེ་བའི་བཤེས་གཉེན་དེ་ལའང་།ཁ་ཙམ་ཚིག་ཙམ་མ་ཡིན་པར། རབ་སྒྲུབ་པའི་མཆོད་པས࿏་ཐུགས་ཡིད་དབྱེར་མེད་དུ་འདྲེས་པ།འབྲིང་ལུས་ངག་ཡིད་གསུམ་གྱིས་སྒྲུབ་པ་ཉམས་ལེན་ལ་་་་།ཐ་མས࿏་ཟང་ཟིང་གི་མཆོད་པས་མཉེས་པར་བྱ་བ་༺གསུམ་གྱི་༻ནང་ནས།མཉེས་པ་ཀུན་གྱི་ནང་ནས་སྒྲུབ་པ་མཆོག་གསུངས་པ་ལྟར་དུ། བླ་མའི་༺ཐུགས་ཀྱིས་༻གནང་བའི་གདམས་ངག་དེ། རང་གིས་རྩེ་གཅིག་ཏུ་ཉམས་སུ་བླང་ནས།དེའི་༺རྒྱལ་ས་ལ་ཡང་མཆོག་སྩོལ་༻ན། བླ་མ་མཉེས་པ་ཐམས་ཅད་ཀྱི་མཆོག་ཏུ་གྱུར་པ་དེ་རེད།དེ་ལྟ་བུ་ཡིས་མཉེས་པར་བྱ་བ་དེ་ལ་ཡང་།བླ་མས་ཞལ་གྱིས་གདམས་པ་དེ་ངོས་བཟུང་ནས་རྩེ་གཅིག་ཏུ་ཉམས་སུ་ལེན་དགོས་རེད།དེ་ཉམས་སུ་ལེན་པ་དེ་ལ། ཐོག་མར་བླ་མ་བཤེས་གཉེན་བསྟེན་དགོས་པའི་ཚུལ།(...) འདོམས་པར་འགྱུར་བ་འདི་བསྟེན་པ་རེད་དུས།

དེ་ནས། དང་པོ་བཤེས་གཉེན་བསྟེན་པའི་ཚུལ་བསྟན་པ་འདི་ནི།གང་ཞིག་སྲིད་ལས་ངེས་འབྱུང་སྟེ། །བླ་མེད་བྱང་ཆུབ་ཐོབ་འདོད་ན། །ཐོག་མ་ཁོ་ནར་ལམ་སྟོན་པའི། །བཤེས་གཉེན་མཉེས་པ་གསུམ་གྱིས་བསྟེན། །ཞེས་པ་ལ་སོགས་པའི࿏་སྒོ་ནས་བཤད་པ་སྟེ།

དེའང་བློ་དང་ལྡན་པའི་གང་ཟག་ཐམས་ཅད་ཀྱིས། དཔེར་ན་འཇིག་རྟེན་པ་ཐམས་ཅད་ཀྱིས། རང་རང་གིས་ཆོས་དང་སྲིད། བྱ་བ་གང་བྱས་ན།དེ་ལ་ལམ་སྟོན་པའི་སློབ་དཔོན་ནི་ཡོད་རྒྱུ་རེད།དེ། འཇིག་རྟེན་ཚེ་འདི་ཡི་བརྩེ་གདུང࿏་ཆེ་བའི་ཚད་དུ་འགྱུར་བ། ཕ་མ་དང་སྤུན་མཆེད་ལྟ་བུ་ཡིན་ནའང་།ཚེ་འདི་ཡི་དགྲ་འདུལ། གཉེན་སྐྱོང་། ནོར་བསགས། ཚོང་སོ་ནམས་བྱེད། གཡོ་སྒྱུས་གཞན་མགོ་སྐོར་བའི་ཚེ་འདིའི་བྱ་བ་མ་གཏོགས་གང་ཡང་དེས་ཤེས་རྒྱུ་མ་རེད།དེ་ནས࿏། འཇིག་རྟེན་པའི་ལྷ་ཚངས་པ་དང་བརྒྱ་བྱིན་ལ་སོགས་པ་བསྟེན་ནའང་།དེ་ཐམས་ཅད་ལ་མཆོད་པ་ཕུལ་བ་དང་། གསོལ་བ་བཏབ་ན། གནས་སྐབས་ཀྱི་ནོར་མང་བ་དང་། བྱ་མ་ལམ་དུ་འགྲོ་བ་དང་།རུས་བརྒྱུད་བུ་ཚ་འབྱུང་བ་ལྟ་བུ་མ་གཏོགས་པར།ཐར་པ་དང་ཐམས་ཅད་མཁྱེན་པའི་ལམ་དུ་ཚུལ་བཞིན་དུ་བསྟན་ནུས་ཀྱི་མ་རེད།དེ་ནས࿏། ཐར་པ་དང་ཐམས་ཅད་མཁྱེན་པའི་ལམ་ཡང་དག་པ། རྒྱལ་བ་སྲས་དང་བཅས་པ་སྐྱེས་པའི་རྒྱུ་མ་ནོར་བ་སྟོན་ནུས་མཁན་འདི་སུ་རེད་ཟེར་ན། དེ་ནས࿏། བླ་མ་དང་དགེ་བའི་བཤེས་གཉེན་མཆོག་ཏུ་གྱུར་བ་ཞིག་བསྟེན་ན།དེས་ཅི་གསུངས་ཚད་མར་འཛིན།བཟུང࿏་ཏེ། ཅི་མཛད་ལེགས་མཐོང་ཀྱི་༺མོས་གུས་༻ལྡན་པ་ཞིག࿏་ཡིན་ན།དེ་ནས࿏། ཚུལ་བཞིན་དུ། རང་གི་རྒྱུད་ལ་ཐར་པ་ལམ་གྱི་ཡོན་ཏན་ཐམས་ཅད་འབྱུང་གི་རེད་དུས།དེའི་ཕྱིར་ན། དེ་ནས࿏། བློ་གྲོས་དང་ལྡན་པའི་གང་ཟག་ཟེར་རྒྱུ་སྤྱིར། འཇིག་རྟེན་༺ཕྱོགས་གྲོད་༻འཛོམས་པ་ཡོད་རྒྱུ་རེད་དུས།འདིའི་ནང་ནས་ཀྱང་གཏན་གྱི་འདུན་མ་རྫོགས་པའི་སངས་རྒྱས་ཀྱི་གོ་འཕང་འདི་ཇི་ལྟར་སྒྲུབ།བསྒྲུབ་དགོས་བསམ་པ་འདི། བློ་གྲོས་ཅན་ཐམས་ཅད་ཀྱི་མཆོག་ཏུ་གྱུར་བ་རེད་དུས།དེ། བློ་གྲོས་དང་ལྡན་པའི་སྐྱེ་བོ་གང་ཞིག་གིས། དེ་ནས། བླ་མ་དགེ་བའི་བཤེས་གཉེན་བསྟེན་ནའང་།རང་ཉིད་ཁོ་ན་ཙམ་ཞིག་མ་ཡིན་པ། ནམ་མཁའ་དང་མཉམ་པའི་སེམས་ཅན་འདི་ཐམས་ཅད་རྫོགས་པའི་སངས་རྒྱས་ཀྱི་ས་ལ་འགོད་པར་བྱ་བའི་བྱང་ཆུབ་སེམས་དཔའི་སྤྱོད་པ་རྒྱ་མཚོ་ལྟ་བུ་ཞིག࿏་ལ་སླབས་ཏེ།རྒྱལ་བ་སྲས་དང་བཅས་པ་བསྐྱེད་པའི་སྤྱོད་ལམ་ལ་འགྲོ་སྟེ།སངས་རྒྱས་ཀྱི་གོ་འཕང་དེ་རང་གིས་སྒྲུབ་དགོས་འདུག་བསམ་པ་བློ་གྲོས་དང་ལྡན་པ་རྣམས་ཀྱི་ནང་ནས་མཆོག་ཏུ་འགྱུར་བ་འདི་རེད།དཔེར་ན། སྐྱེས་བུ་གསུམ་གྱི་ལམ་ཟེར་མཁན་དེ་ལའང་།དེ་ནས࿏། བློ་གྲོས་རབ་འབྲིང་ཐ་གསུམ་གྱི་སྒོ་ནས་སྐྱེས་བུ་གསུམ་གྱི་ལམ་རེད་འགྲོ་རེད།དེའི་ནང་ནས་ཀྱང་། བདག་ཅག་ཐམས་ཅད་༺དབེན་པ།༻ཁ་ཙམ་ཚིག་ཙམ་༺མིན་༻དགོས་ན། ཐེག་པ་ཆེན་པོའི་སྒོ་ལ་ཞུགས་པ་ཤ་སྟག་རེད་དུས།དེ་ནས࿏། ཐེག་པ་ཆེན་པོ་ཐམས་ཅད་ཀྱི་ལམ་ཉམས་སུ་ལེན་རྒྱུ་འདི་གང་རེད་ཟེར་ན།གཞན་ཕན་གྱི་བསམ་པ་བཟང་པོ་ཞིག࿏་གིས། རང་ཉིད་ཁོ་ན་ཙམ་ཞིག་ཐར་པ་དང་ཐམས་ཅད་མཁྱེན་པའི་ལམ་དོན་དུ་མི་གཉེར་བར།སེམས་ཅན་ཐམས་ཅད་སངས་རྒྱས་ཀྱི་ས་ལ་བཀོད་པའི࿏་ལམ་ཉམས་སུ་ལེན་དགོས་རྒྱུ་རེད་དུས།དེའི་ཕྱིར་ན། བློ་གྲོས་དང་ལྡན་པའི་སྐྱེས་བུ་གང་ཞིག་གསུངས་པ་དེ། བློ་གྲོས་མཆོག་དང་ལྡན་པ་སྐྱེས་བུ་ཆེན་པོའི་ལམ་གྱི་སྣོད་དུ་འགྱུར་བ་གང་ཞིག་གིས།སྐྱེས་བུ་ཆེན་པོའི་ལམ་ཉམས་སུ་ལེན་ནའང་། སྐྱེས་བུ་ཆུང་ངུ་དང་འབྲིང་གཉིས་ཀྱང་།ཐེག་པ་ཆུང་ངུ་དང་འབྲིང་རེད་འདུག་ཟེར࿏་ལམ་དམན་པའི࿏་ཉེས་སྤྱོད་བྱེད་རྒྱུ་ཡོད࿏་མ་རེད།དེའི་ལེགས་ཆ་ཐམས་ཅད་རང་གིས་ཉམས་སུ་ལེན་དགོས་རེད།བསྟན་པ་ཐམས་ཅད་འགལ་མེད་དུ་རྟོགས་ཟེར་མཁན་འདི་རེད་དུས། དེ་སྐྱེས་བུ་ཆུང་ངུ་དང་འབྲིང་གཉིས་པོ་དེའང་། ལམ་གྱི་སྔོན་འགྲོ་ལྟ་བུ་རེད་༺ཟེར་དུས།༻དེ་ནས࿏། ལྷག་པར་དུ་ནང་པ་སངས་རྒྱས་པ། དཀོན་མཆོག་གསུམ་ལ་སྐྱབས་སུ་འགྲོ།ན་བཟའ་གྲུ་བཞི་བསྣམས། གོས་ངུར་སྨིག་གི་རྒྱལ་མཚན་དེ་་་་།འཕགས་པའི་དགེ་འདུན་གྱི་གྲལ་ལ་གཏོགས་ཟིས་ཐམས་ཅད་མེད་པ། འཇིག་རྟེན་འདི་ཡི་སྙན་གྲགས་ཆེན་པོ་ཞིག་དང་། ནོར་ལོངས་སྤྱོད་ཆེན་པོ་ཞིག་དང࿏་།ཐ་སྙད་ཀྱི་གཞུང་ལུགས་འཛོམས་པ་ཙམ་ཞིག་ལས་གཙོ་བོ་བྱེད་རྒྱུ་མ་རེད།གང་རེད་ཟེར་ན། རྫོགས་པའི་སངས་རྒྱས་བཅོམ་ལྡན་འདས་ཀྱིས་ཡུལ་ཝ་ར་ན་སི་ནས། ཆོས་ཀྱི་འཁོར་ལོ་དང་པོ་སྐོར་འོང་དུས࿏།དགེ་སློང་དག། འདི་ནི་སྡུག་བསྔལ་ལོ་གསུངས། སྡུག་བསྔལ་གྱི་བདེན་པ་བཤད་པར་བྱ་བ་ལས་བརྩམས་ཏེ་གསུང་རྒྱུ་འདི་རེད་དུས།འདིའི་ཕྱིར་ན་བདག་ཅག་ཐམས་ཅད་ད་ལྟ་གནས་ས་གང་དུ་གནས་ཡོད་རེད་ཟེར་ན།ཁམས་གསུམ་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་འདིའི་ནང་དུ་གནས་ཡོད་རེད།དེ་ནས࿏། སྡུག་བསྔལ་གྱི་རྒྱ་མཚོ་ཆེན་པོ་དེ་ལས་གྲོལ་བར་བྱེད་པའི་ཐབས་སུ་འགྱུར་བ་དེ་ལའང་།འཁོར་བ་སྡུག་བསྔལ་ཡིན་པར་ཤེས་ཏེ། རང་གིས་དགེ་བའི་བཤེས་གཉེན་བསྟེན་པ་དང་།ཐར་པ་དང་ཐམས་ཅད་མཁྱེན་པའི་ལམ་སྒྲུབ་པ་དང་། དམ་པའི་ཆོས་ལ་ཐོས་བསམ་སྒོམ་གསུམ་གང་བྱེད་ནའང་།འཁོར་བ་སྡུག་བསྔལ་གྱི་རྒྱ་མཚོ་འདི་ལས་ཐར་བའི་བློ་ཞིག࿏་ཡང་དག་པ་ཞིག་བསྐྱེད་ན།དེ། ངེས་འབྱུང་གི་བསམ་པ་བཅོས་མ་མ་ཡིན་པ་ཞིག་རེད་དུས།༺ཐེག་པ་༻སོ་བྱང་སྔགས་གསུམ་གྱི་སྡོམ་པ་༺མུ་༻ཐམས་ཅད་ཀྱི་རྒྱུད་ལ་ཡོད་པའི་སྐུལ་བྱེད།སོ་ཐར་གྱི་སྡོམ་པའི་རྩ་བ་ངེས་འབྱུང་ཡིན།ངེས་འབྱུང་ཟེར་མཁན་འདི་གང་རེད་ཟེར་ན། འཁོར་བ་སྡུག་བསྔལ་གྱི་རང་བཞིན་ཤེས་པར་བྱ་བ་དེ་རེད་དུས།དེ་ནས࿏། ངེས་པའི་འབྱུང་བའི་བློ་ཡང་དག་པ་ཞིག་སྐྱེས་ན། སྐྱེས་བུ་༼ཆུང་ངུ་ཨོང་༽འབྲིང་གི་ལམ། ༼ཚུལ་༽ཐུན་མོང་མ་ཡིན་པ་ཞིག་རྒྱུད་ལ་སྐྱེས་རེད།དེ་སྐྱེས་བུ་འབྲིང་གི་འདི། ཐུན་མོང་མ་ཡིན་པའི་འཁོར་བ་ལས་ངེས་པར་འབྱུང་ནའང་། རང་གཅིག་པུ་ཐར་འདོད་ཀྱི་བློ་རེད་ཚར་བ࿏་རེད་དུས།དེ་ནས࿏། རང་འདོད་ཡིད་ལ་བྱེད་པའི࿏་བློ་འདི་ཐེག་པ་ཆེན་པོའི་ལམ་ནས་སྤང་བྱ་རེད།དེ་སྤོང་དགོས་པའི་རྒྱུ་མཚན་གང་རེད་ཟེར་ན།ཐེག་པ་ཆེན་པོ་དེ། སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་བྱང་ཆུང་འདོད། །གསུངས་རྒྱུ་འདི་རེད་དུས།ནམ་མཁའ་དང་མཉམ་པའི་སེམས་ཅན་འདི་ཐམས་ཅད། ད་ལྟ་སེམས་བསྐྱེད་གསལ་འདེབས་ཀྱི་སྐབས་སུ་ཞུས་པ་ལྟར་དུ། རང་གི་ཕ་མ་མ་བྱས་པ་གཅིག་ཀྱང་ཡོད་རྒྱུ་མ་རེད།འདི་ལ་དགྲ་ལྡང་བ་ཟེར། ཁ་ལ་བཟུང་ནས་ཕར་ལ་གཡུགས་བཞག་ཡ་ཡོད་རྒྱུ་མ་རེད།གཉེན་བྱམས་པ་ཟེར། ཚུར་བྱས་ནས་གཅེས་པར་བཟུང་རྒྱུ་ཡོད་མ་རེད།ཚེ་རབས་ཐོག་མ་མེད་པ་ནས་ད་ལྟ་ཡན་ཆོད་དུ་ཁམས་གསུམ་འཁོར་བའི་གནས་སུ࿏། སྐྱེ་རྒ་ན་འཆི་གྲངས་མེད་པ་གཅིག་གི་ཆུ་བོ་ལས།ཆུ་བོའི་བར་ལ་གཡེང་བསྡད་ཟིས་རེད།དེ་གཡེང་བའི་སྐབས་ཡིན་ནའང་། དེ་་་།རྫུ་སྐྱེས་ལྟ་བུ་ཡིན་ན་མ་གཏོགས་ཕ་མ་ལ་མ་བརྟེན་པ་གཅིག་ཀྱང་ཡོད་རྒྱུ་མ་རེད།དེ་ལྟ་བུའི་ཕ་མ་ལ་བརྟེན་པའི་གང་ཟག་འདི་ཐམས་ཅད།ཐ་ན་རྩའི་སྟེང་ན་འབུ་༺ཚར་༻ཕྲ་མོ་ཞིག࿏་ཡོད་ནའང་། ང་བདེ་ན་སྐྱིད་ན་བསམ་པའི་རེ་བ་ཞིག࿏་ཡོད་རྒྱུ་རེད་དུས།བདེ་སྐྱིད་ཀྱི་རྒྱུ། རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པའི་རྒྱུ་ཆོས་སྒྲུབ་པ་འདི་རེད་དུས།བདེ་བའི་རྒྱུ་ཆོས་ཡིན་པ་ཤེས་རྒྱུ་མ་རེད།སྡུག་བསྔལ་དེ་དང་དུ་ལེན་མཁན་གཅིག་ཀྱང་ཡོད་རྒྱུ་མ་རེད་དེ།སྡུག་བསྔལ་དེ་ཉིད་མི་འདོད་བཞིན་དུ་ཐོག་ཏུ་འབྱུང་འོང་རྒྱུ་འདི་གང་རེད་ཟེར་ན།༺དེ་དུས་ཀྱི་༻འབུ་གི་བསམ་བློ་འདི། བདེ་བ་ཞིག࿏་བསམ་རྒྱུ་ལ། བདེ་བའི་རྒྱུ་དགེ་བ་འདི་ཕར་སྤང་།སྡུག་བསྔལ་གྱི་རྒྱུ་སྡིག་པ་འདི་དང་དུ་བླང་བསྡད་རེད་དུས།དེ་ནས࿏། ལུས་ངག་ཡིད་གསུམ་གྱིས་ཐར་པའི་ལམ་གྱི་རྒྱབ་འགལ་བྱས། ༺འཇིག་རྟེན་༻ཚེ་འདིའི་བྱ་བ་གི་ཆགས་སྡང་གི་ལས་གཙོ་བོར་བྱས།ལུས་ངག་ཡིད་གསུམ་གྱིས་བྱ་བ་ཅི་བརྩམས་ན་ཆོས་དང་མི་མཐུན་པ། སྡིག་པ་ཁོ་ན་བྱས་དུས། དེ་ནས࿏། སྡུག་བསྔལ་མ་གཏོགས་གཏན་ནས་འབྱུང་གི་ཡོད་རྒྱུ་མ་རེད་དུས།