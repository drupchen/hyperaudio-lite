མི་འདོད་པའི་ཡུལ་སྡང་བས་ཞེ་སྡང་ལྟ་བུ་སྐྱེས་པའི་ཚེ་ན་རྣམ་རྟོག་རྐྱེན་གྱི་ཁྲིད་ནས་ཆོས་ཉིད་ཀྱི་ངོ་བོ་དེ་༼བརླན༽བརླག࿏། གང་ཟག་དེ་ཐ་མལ་པར་འཆོར་ནས་འཆོར་བར་གྱུར་པ་ཡིན་པའི་ཕྱིར་ན་རྗེས་ཐོབ་ཀྱི་ཤེས་པ་དེ་ལའང༌། མཉམ་བཞག་ཉམས་མྱོང་གི་རྩི་དེ་དང་མ་བྲལ་བས་བཟང་རྐྱེན་ངན་རྐྱེན་ཐམས་ཅད་ལམ་དུ་༼འཁྱིར་༽འཁྱེར࿏་བའི་ཟང་ཐལ་དུ་སྐྱོང་བ་གལ་ཆེ་བ་ཡིན་པས་ན། དུས་དང་གནས་སྐབས་ཐམས་ཅད་དུ། དེ་ཡི་ཚེ་ཡང་རྗེས་ཐོབ་ལས་གྲོལ་བྱེད་ཀྱི་ཐབས་དེ་ལའང་སྒོམ་བྱ་༼བཞག་ཞན་༽གཞན࿏་ཞིག࿏་འཚོལ་མི་དགོས་ཀྱི། མཉམ་བཞག་གི་ཆོས་སྐུའི་ལྟ་བ་ཉམས་མྱོང་ཡོད་པ་དེ་རྗེས་ཐོབ་ཀྱི་སྐབས་ལའང་དེ་བརྗེད་འགྲོ་བ་དང༌། ཡེངས་འགྲོ་བ་དང༌། འཁྲུལ་འགྲོ་བ་ལྟ་བུ་མ་འབྲལ་བའི་ངང་ནས་ལུས་ངག་ཡིད་གསུམ་གྱི་བྱ་བྱེད་དང༌། དགེ་སྡིག་གི་རྣམ་རྟོག་ཐམས་ཅད་མེད་པ་ཡག་པོ་ཅིག་ཤར་ན་འདིའི་སྒྲིག་གི་འདུག་བསམ། སྡུག་པ་རྣམ་རྟོག་མང་བ་ལ་སོགས་པ་བྱུང་ན་ཡང་སྒོམ་ཤེས་ས་མ་རེད་བསམ་སེམས་སྦུ་སུ་དོག་པོ་ལྟ་བུ་མི་བྱ་བར་ཚུལ་བཞིན་དུ་ཉམས་སུ་ལེན་ཡིན་༼པ་དགེ་༽ས࿏་རེད࿏་བསམ་རྒྱུའི་ངེས་ཤེས་ཐོབ་ནའང་དེ་ལ་རློམ་སེམས་དང་ཆགས་པ་སྤོངས། རང་ཞི་རང་གྲོལ་བྱེད། ཉམས་ལེན་ཉོན་མོངས་དང་རྐྱེན་ངན་ལ་སོགས་པ་མང་པོ་བྱུང་ནའང་དེ་ལ་སྡང་བློ་མི་བྱ་བ་ཆོས་ཉིད་ཀྱི་རོལ་པ་ཤེས་པའི་རྩིས་མེད་རང་ཡན་གྱི་ངང་དུ་དགག་སྒྲུབ་མེད་པ་ཆད་ཆོད་ཡང་ཡུད་གསུང་དུས་དུམ་བུ་དུམ་བུ་བྱས་ནས་ག་ཚོད་སྒོམ་ཐུབ་ཐུབ་སྒོམ། དེ་འདྲ་བྱས་དུས་༺ལྟ་བའི་༻སྐྱོང་བ་ཡིན་པས་ན། ཆོས་སྐུ་གཅིག་པོའི་ཡོ་ལངས་བསྐྱངས། དེ་ལྟ་བུའི་ཉམས་ལེན་དེ་ཉིད་ལ་ཁ་སང་གོང་དུ་བཤད་པ་ལྟར་དུ་ལྟ་བ་ཀློང་ཆེན་རབ་འབྱམས་ཀྱི་སྐོར་དེ་ཉམས་སུ࿏་ལེན་༼བྱེད་༽བྱའི࿏་ཡུལ་ལྟ་བུ་གྱུར་འགྲོ་དུས། སྒོམ་པ་མཁྱེན་བརྩེའི་འོད་ཟེར་ལ་ཞེས་བརྩེ་བའི་སྙིང་རྗེ་ཆེན་པོ་དང༌། མཁྱེན་པའི་ཡེ་ཤེས་གཉིས་སྐྱེས་འོང་རྒྱུ་དེ་བརྩེ་བའི་སྙིང་རྗེ་དེ་ཞི་གནས། མཁྱེན་པའི་ཡེ་ཤེས་དེས་ལྷག་མཐོང་ཡིན་གསུངས། དོན་དུ་རྣམ་གྲངས་ཙམ་དུ་དེ་ལྟར་གསུངས་པ་རེད་མ་གཏོགས་༼གཞིར་༽གཞི࿏་འབྲས་དབྱེར་མེད་གཞི་༼ལྷུན་༽ལྷག࿏་ཟུང་འཇུག་ཏུ་བསྒོམ་པས་དེ་ནམ་ཞིག་སྤྲོས་བྲལ་གཉུག་མའི་རྣལ་འབྱོར་མ་བཅོས་ལྷན་ཅིག་སྐྱེས་པའི་ཆོས་ཉིད་ཀྱི་རང་ངོ་མཐོང་སྟེ། དེ་མ་བརྗོད་པར་སྐྱོང་བ་ནི་གསང་སྔགས་རྡོ་རྗེ་ཐེག་པའི་རྒྱུད་སྡེ་རྒྱ་མཚོ་ཐམས་ཅད་ཀྱི་ཉམས་ལེན་གྱི་སྙིང་པོ་དབང་བཞི་པ་དོན་གྱི་ཡེ་ཤེས་དེ་སྔ་ཡན་ཆེད་གྲུབ་ཐོབ་རིག་པ་འཛིན་པ་ཐམས་ཅད་ཀྱི་འདི་ཉམས་ལེན་བྱས་ཏེ་སངས་རྒྱས་སོང་བ་རེད། སྒྲུབ་བརྒྱུད་ཡིད་བཞིན་ནོར་བུའི་ཁྱད་ཆོས་རྒྱ་བོད་གསར་རྙིང་གི་གྲུབ་བརྙེས་བརྒྱུད་པ་དང་བཅས་པ་ཐམས་ཅད་ཀྱི་དགོངས་པ་རྨ་མེད་པའམ་སྐྱོན་མེད་པ་ཡིན་པས་ན་དེ་ཉིད་རང་གི་ཆོས་ཉིད་ཀྱི་གཤིས་ལུགས་སྒྲ་ཇི་བཞིན་དུ་རྒྱུད་ལ་སྐྱེས་པ་ཡིན་༼པས་ན༽ཟེར࿏། ༺དེ་ཡིན་པ་ལ་ཡིན་པར་༻ཡིད་ཆེས་ཀྱི་བློ་ཐག་རྦད་ཀྱིས་བཅད་༺ཐུབ་དགོས༻། ༺ཐག་ཆོད་༻དེ་མེད་ནས་བཟུང་སྟེ་ཆོས་ཉིད་ཀྱི་རང་ངོ་སྐྱོང་མི་ནུས་པ། རེ་འགའ་བསྐྱེད་རིམ་སྒོམ་མཁན་འདྲ། རེ་འགའ་གཏུམ་མོ་བསྒོམ་མཁན་འདྲ། ཡང་རེ་འགའ་ཚོགས་བསག་སྒྲིབ་སྦྱོང་བྱེད་མཁན་འདྲ། དེ་འདྲ་བྱས་བསྡད་ན་ནང་གི་ཡེ་ཤེས་དེ་ལ་ཉམས་མྱོང་བོགས་ཐོན་རྒྱུ་ཡོད་མ་རེད་དུས་མན་ངག་གཞན་ལ་དེ་ལྟར་བྱ་དགོས་བསམ་རྒྱུའི་འགྲམ་ཆུ་མི་ལྡང་བར་མ་བྱས་ན། དཔེར་ན་མི་གླེན་པ་ཞིག་གི་གླང་པོ་ཆེ་ཅིག་ཁྱིམ་དུ་བཞགམུན་པའི་ནང་ལྟ་བུ་ལ་ཕྱིན་ནས་མ་མཐོང་བས་ངའི་གླང་པོ་ཆེ་རླག་སོང་༼བསམ་༽ཟེར࿏་སྟེ་ཁོ་ཐག་རིང་པོ་མང་པོ་འགྲོ་དུས་ནགས་ཚལ་གི་ནང་ལ་གླང་པོ་ཆེ་བསྡད་བསྡད࿏་ཡོད་༼དུས་༽པ࿏་༺རྗེས་༻མང་པོ་ཡོད་ཀྱི་རེད། ༺གླང་པོ་ཆེ་༻དེ་རྣམས་ཀྱི་རྐང་པའི་རྗེས་མཐོང་ཡོང་དུས་གླང࿏་པོ࿏་ཆེ࿏་དེ་ན་ཅིག࿏་ཡོད་པ་འདྲ་བསམ་ནས་བརྩལ་བསྡད་ན་རྙེད་རྒྱུ་ཡོད་མ་རེད། དཔེ་དེ་བཞིན་དུ་བློས་བྱས་ཀྱི་སྒོ་ནས་བཅོས་མའི་གཟེབ་ཏུ་འཆུས་ནས࿏་ཟེར࿏་༼སོང་༽དུས་དཔེར་ན་བྱེའུ་གཅིག་ཡིན་ན་སྨྱུག་མའི་གཟེབ་ཀྱི་་ནང་དུ་བཅུག་བཞག་ན། དེའི་བྱེའུ་དེ་གཞན་དུ་འགྲོ་ཤེས་རྒྱུ࿏་འཕུར་ཤེས་༼ཀྱི་༽རྒྱུ࿏་མ་རེད། དཔེ་དེ་བཞིན་དུ་བློས་བྱས་ཀྱི་བཅོས་མ་༼དང་བཅས་པ་ནི་༽ཐམས࿏་ཅད࿏་མེད࿏་པའི࿏་འཁྲུལ་པའི་གཟེབ་ཏུ་༼ཆུད་༽བཅུག࿏་ནས་རང࿏་འཁྲུལ࿏་བའི࿏་༼ཆོས་ཉིད་༽ཀློང་ནས་གྲོལ་བའི་དུས་མེད་པས་ན་རང་གི་ཉམས་ལེན་རིག་པ་རྗེན་གཅེར་དུ་སྐྱོང་བར་གྱུར་པ་འདི་ལ་བློ་ཐག་རྩེ་གཅིག་ཏུ་ཆོད་དགོས་པ་ཡིན་པས་ན། དེ་ལས་གཞན་མེད་ཁོ་ཐག་བཅད། དེ་ལྟར་ཆོས་སྐུ་རང་གནས་ཀྱི་ཡེ་ཤེས་༼དོ་༽དེ࿏་ཉིད་སེམས་ཀྱི་འཁྲུལ་པ་དང་ཉམས་ཀྱི་ཞེན་པ་ལ་སོགས་པ་གང་གིས་ཀྱང་མ་བསླད་པར་འཁྲུལ་མ་མྱོང་བའི་སངས་རྒྱས་ནི་གནས་ལུགས་ཀྱི་རང་ངོ་ཤེས་པའི་དོན་གྱི་སངས་རྒྱས་དེ་རང་གི་སེམས་དེ་ཡིན་༺པར་ངེས་ཤེས་འདྲོངས་དགོས་པ་རེད།༻འདི་ཡིན་གྱི་མ་རེད་མ་འོང་པ་ན་སངས་རྒྱས་འདྲ་རེད་འོང༌མ࿏་གཏོགས࿏། ད་ལྟ་རེད་མི་ཡོང་བསམ་ནས་༺ཐག་མ་ཆོད་ན་༻༼དེ་༽ད࿏་སངས་རྒྱས་ཡིན་༼པར་ངེས་ཤེས་འདྲོངས་ཐུབ་ཀྱི་༽རྒྱུ࿏་མ་རེད་༼དེ།༽མིན་ནའང་བླ་མ་དང་གདམ་ངག་གི་ནང་ནས་སངས་རྒྱས་ཡིན་བསམ་གསུངས་འདུག་གེ། ཡིན࿏་རྒྱུ࿏་ཞེ࿏་ནང࿏་ལ࿏་བསམ࿏་ནའང࿏་མ࿏་རེད࿏་པར࿏་༼སངས་རྒྱས་དེ་སེམས་དེ་ལས་གཞན་ཞིག་མ་ཡིན་པར་༽ངེས་ཤེས་གཏིང་ནས་སྐྱེས་ཏེ། ཆོས་སྐུ་ཀུན་ཏུ་བཟང་པོ་དེ་རང་གི་རིག་པ་མ་བཅོས་པའི་ངང་འདི་ཡིན་བསམ་ཐག་བཅད་དེ་ཉམས་མྱོང་དེ་ཡི་རྒྱུན་མཉམ་བཞག་རྗེས་ཐོབ་ཉིན་མཚན་དུས་དང་རྣམ་པ་ཀུན་ཏུ་བརྗོད་པ་མེད་པར་སྐྱོང་བ་གནད་ཀྱི་གསང་ཚིག་གཉིས་པ་ཡིན་པས་ཐག་གཅིག་ཐོག་ཏུ་བཅད་ཟེར་མཁན་དེ་རེད། ཆོས་ཉིད་ཀྱི་ལྟ་བ་དེ་འཁོར་འདས་ཐམས་ཅད་ཀྱི་སྲོག་འདྲ་ཅིག་རེད་བསྡད་ཡོད་རེད། དེའི་སྲོག་འདྲ་པོ་དེ་ངོས་ཟིན་ཚར་ན་འཁོར་བ་ལ་རང་གི་ཅི་བསམ་པ་བཞིན་དུ་སྤྲུལ་སྒྱུར་ཐུབ་ཀྱི་རེད། མྱ་ངན་ལས་འདས་པ་ཐམས་ཅད་ལའང་རང་གི་རིག་པའི་ངང་ལ་རང་ཤུགས་ཀྱི་རྫོགས་ཏེ࿏། ཡོན་ཏན་ཐམས་ཅད་རང་ཤུགས་ཀྱི་སྐྱེ་བ་དཔེར་ན་གུ་རུ་རིན་པོ་ཆེ་ལྟ་བུ་ཅིག་རེད་པ་ཡིན་པས་ན། འདི་ལྟ་བུའི࿏་གསང࿏་ཚིག࿏་གཉིས࿏་པ࿏་བཞིན࿏་དུ࿏་ཡིན་པས࿏་ན࿏། དེ࿏་ལྟ࿏་བུ࿏་ཡིན࿏་ནས་བཟུང་སྟེ་ཡང་ཉན་ཐོས་དང་རང་རྒྱལ་ལྟ་བུ་དང༌། རྟོག་གེའི་རིགས་ཐམས་ཅད་ལ་འདི་འདྲ་གོ་སོང་ན་བློ་ཁོག་ཏུ་འགྲོ་ཀྱི་མ་རེད་དུས་དེ་རྣམས་ལ་རྦ་བར་བྱ་བ་ཡིན་པའི་ཕྱིར་ན་གསང་ཚིག་ཟེར། ལྟ་བ་ཀློང་ཆེན་རབ་འབྱམས་སོང་ཚར་ཏེ་ད་ལྟ་བསྒོམ་པ་མཁྱེན་བརྩེ་འོད་ཟེར་ཞེས་པ་དེ་བཤད་པ་ཡིན་པས་འདི་ཉམས་ལེན་གནད་དུ་འགྲོ་བ་གལ་ཆེ་བས་ན་ཐག་གཅིག་ཐོག࿏་ཏུ་བཅད་པ་ཞེས་བྱ་བ་དེའི་གནད་གཉིས་པ་བསྟན་པས་སྒོམ་པ་ཉམས་སུ་ལེན་བྱ་ཡིན་ནོ། ༈ ནམ་མཁའ་དང་མཉམ་པའི་སེམས་ཅན་ཐམས་ཅད་སངས་རྒྱས་ཀྱི་ས་ལ་བཀོད་པར་བྱ། དེའི་ཆེད་དུ་ཚིག་གསུམ་གནད་དུ་བརྡེག་པའི་མན་ངག་གི་ཁྲིད་གསན་པར་བགྱིའོ་སྙམ་པའི་ཐུགས་བསྐྱེད་པ་དང་བཅས་པའི་སྒོ་ནས་གསལ࿏་བཏབ࿏་སྟེ࿏་གསན་པར་གནང་བར་ཞུ། གང་གསན་པར་བྱ་བའི་ཆོས་ཀྱི་རིམ་པ་དེ་ལ་རང་བཞིན་རྫོགས་པ་ཆེན་པོའི་ཉམས་སུ་ལེན་པའི་ལམ་གྱི་གནད་ཐམས་ཅད་ངོ་རང་ཐོག་ཏུ་སྤྲད་པ། ཐག་གཅིག་ཐོག་ཏུ་བཅད་པ། གདེང་གྲོལ་ཐོག་ཏུ་བཅའ་བ་གསུམ་གྱི་སྒོ་ནས་ལྟ་བ་སྒོམ་པ་སྤྱོད་པ་གསུམ་བསྟན་ཏེ་བསྡུས་པར་གྱུར་པ་ཡིན་པའི་ཕྱིར་ན། ངོ་རང་ཐོག་ཏུ་སྤྲད་པ་༼རང༌༽དང࿏་། ཐག་གཅིག་ཐོག་ཏུ་བཅད་པ་གཉིས་ཀྱི་ཁྲིད་ཀྱི་རིམ་པ་ཕུལ་ཟིན་ཏེ། དེ་རིང་གི་སྐབས་སུ་བབས་པ་གདེང་གྲོལ་ཐོག་ཏུ་བཅའ་བ་ཞེས་སྤྱོད་པའི་མན་ངག་གཙོ་བོར་བསྟན་པ་ཡིན་ལ། སྤྱོད་པ་ཟེར་མཁན་དེ་གང་རེད་ཟེར་ན། རྣམ་རྟོག་བློ་བུར་གྱི་ཆོས་འདི་ད་སྔ་འཁྲུལ་གྲོལ་ཐམས་ཅད་བྱས་སོང་༼ཚེ་༽བ࿏་རེད། རྣམ་རྟོག་དེ་ཆོས་ཉིད་ཀྱི་ཀློང་དུ་གྲོལ་སོང་ན་རྣམ་རྟོག་ཤར་ནའང་ལས་བསགས་ནུས་ཀྱི་མ་རེད་དུས་དེའི་ཕྱིར་ན་ད་ནི་དེ་དགའི་ཚེ་ན་གྲོལ་ལུགས་ཀྱི་གདེང་ཡོད་ན་རྣམ་རྟོག་ཤར་ཡང་ཉེས་པ་ཡོད་མ་རེད། དེའི་ཕྱིར་ན་གདེང་མེད་ནས་བཟུང་སྟེ་སེམས་གནས་ངལ་གསོའི་༼སྒོ་༽སྒོམ࿏་ཙམ་ཟེར་ད་ལྟ་རྨོངས་པ་ཕལ་ཆེར་གྱི་ཡིན་ན་སེམས་ཀྱི་ངོ་བོ་ཟེར་མཁན་དེ་ལ་རྣམ་རྟོག་མི་འཕྲོ་བ་ཐིབ་བེ་གནས་བསྡད་ན་དེ་ཡག་པོ་ཡིན་རྒྱུ། རྣམ་རྟོག་མང་པོ་ཤར་འོང་ན་སྡུག་པོ་ཡིན་ཟེར་གྱི་རེད་དེ་དེ་མ་རེད། སེམས་གནས་པའི་ངོ་བོ་དེ་ལ་ལྷོད་ཀྱིས་གློད་ནས་བལྟས་བཞག་ན་དེ་ངལ་གསོའི་༼སྒོ་༽སྒོམ࿏་ཙམ་དེ་ནི་ཁམས་གོང་མའི་ས་ལས་མི་འདའ་བས་ཟེར་དུས། སེམས་གནས་ན་ཁ་སང་གོང་དུ་གསུང་བ་ལྟར་དུ་བདེ་བ་གསལ་བ་མི་རྟོག་པ་གསུམ་གྱི་ཉམས་མ་གཏོགས་འོང་གི་མ་རེད། དེའི་ཉམས་སེམས་གནས་ཏེ་རྣམ་རྟོག་མེད་༼པ་ནི་༽པའི࿏་བདེ་གསལ་མི་རྟོག་པའི་ཉམས་ཤར་བ་དེའི་རྟོགས་པ་དངོས་གནས་རེད་བསམ་མཆོག་འཛིན་ཞུགས་སོང་ན། བདེ་བ་ལ་མཆོག་འཛིན་ཞུགས་ན་འདོད࿏་ཁམས࿏། གསལ࿏་བ࿏་ལ࿏་མཆོག࿏་འཛིན࿏་ཞུགས࿏་ན࿏་གཟུགས་ཁམས། མི་རྟོག་པ་ལ་མཆོག་འཛིན་ཞུགས་ན་གཟུགས་མེད་ཀྱི་ཁམས་ལ་འགྲོ་༼གི་༽རྒྱུ࿏་རེད་དུས། དེ་སྐྱེ་བ་ཕྱི་མར་དེ་སྐྱེ་བྱེད་སྒོམས་རྒྱུ་མ་གཏོགས་རྫོགས་པ་ཆེན་པོའི་ལམ་གནད་རེད་ཀྱི་མ་རེད་དུས་ཁམས་གོང་མའི་གོལ་ས་ལས་མི་འདའ་ཞིང༌། དེ་ལྟ་བུའི་སེམས་གནས་པ་བརྟན་པ་ཡོད་ནའང་ཐི་བློ་བུར་གྱི་སེམས་ཆགས་དགོས་བྱེད་ནོར་དང་ལོངས་སྤྱོད་ལྟ་བུ་ལ་སོགས་པ་དང༌། གཉེན་དང་ཕ་མ་ལྟ་བུ་ལ་ཆགས་པ་དང་དགྲ་ལ་སྡང་བ་བྱེད་པ་དེའི་རྐྱེན་དང་རྣམ་རྟོག་རང་ཤར་རང་གྲོལ་དུ་འགྲོ་ཐུབ་ཀྱི་མ་རེད་དུས་རྐྱེན་མི་ཐུབ། རྐྱེན་མ་ཐུབ་པ་དེ་ལ་བརྟེན་ཏེ་དེ་ལས་དགེ་སྡིག་འདུ་བྱེད་པ་ལས་ཅིག་རྒྱུན་མི་ཆད་ཐག་ཆོད་ཀྱི་བློ་གདེང་མི་སྐྱེ་ཆོས་ཉིད་གཉུག་མའི་ངང་དུ་བཙན་པ་མི་ཟིན་པས་ན་དེ་མི་ཐོབ་པས་གྲོལ་ལུགས་དེ་གལ་ཆེ་ལ། དེའི་གྲོལ་ལུགས་དེ་ག་འདྲ་དགོས་ཟེར་ན་འདོད་པའི་ཡུལ་ལ་ཆགས་པ་དྲག་པོ་སྐྱེས་ཏེ་དཔེར་ན་ནོར་དང་ལོངས་སྤྱོད་དང་ཐོབ་དང་གོ་ས་ལྟ་བུ་ཅིག་ཡིན་ན། ཡིན་གཅིག་མིན་གཉིས་དེ་ཐོབ་དགོས་བསམ་ཉིན་མཚན་དཀའ་ངལ་མང་པོ་ཁྱད་དུ་བསད་ནས་སྒྲུབ་པ་དེ་ལྟ་བུའི་ཆགས་པ་དྲག་པོ་སྐྱེ་བའི་ཚེ་ནའང་འདྲ། ཡང་ན་མི་འདོད་པའི་ཡུལ་ལ་དགྲ་༼མིག་གི་༽མིས࿏་མངོན་གསུམ་དུ་བཟུང་སྟེ་མཚོན་དུག་གཏོང་བ་ལྟ་བུའི་མི་འདོད་པའི་ཡུལ་ལ་ཞེ་སྡང་དྲག་པོ་སྐྱེས་པའི་ཚེ་ཡིན་ནའང་འདྲ་དེ་མིན་ན་རང་ལ་ཟས་གོས་ནོར་ལོངས་སྤྱོད་ལ་སོགས་པའི་མཐུན་རྐྱེན་དང་རྒྱུ་སྦྱོར་བ་མང་པོ་ལ་སོགས་པའི་སྦྱོར་བ་བྱུང་ན་སེམས་དགའ་བ། མི་མཐུན་པའི་རྐྱེན་གྱི་མི་ཁ་གཏམ་ངན་ན་ཚ་གདོན་བགེགས་བྱུང་ན། སྡུག་བསྔལ་གྱི་ཚོར་བ་གང་བྱུང་ཡང་ཆོས་ཉིད་ཀྱི་ངོ་བོ་ངོས་བཟུང་ན། དེའི་ཚེ་ན་ཞེ་སྡང་སྐྱེས་ནའང་འདྲ། དགའ་བ་སྐྱེས་ནའང་འདྲ། འདོད་ཆགས་སྐྱེས་ནའང་འདྲ། མི་མཐུན་སྡུག་བསྔལ་བྱུང་ནའང་འདྲ། དེའི་ཚེ་རྣམ་རྟོགས་སྐྱེ་བ་དེའི་ངོ་བོ་དེ་ངོས་བཟུང་ན་རིག་པའི་རྩལ་དེ་དེ་ན་སླེབས་བསྡད་ཡོད་ཟེར་རེད། རིག་པའི་རྩལ་དེ་སྔོན་ལ་ཕར་འཇམ་ནས་གཉིད་ཁུགས་སོང་བ་འདྲ་པོ་ཡོད་དུས། ཚུར་ལྷོང་འོང་བ་ཡིན་པས་ན་གྲོལ་ཆའི་ཡེ་ཤེས་ངོས་ཟིན་ཟེར་དུས་རྩལ་དེ་ངོས་ཟིན་ནས་རྩལ་གྱི་རིག་པ་ལ་ཕར་བལྟས་ན་གྲོལ་གཞིའི་ཡེ་ཤེས་དེ་ངོས་ཟིན་འོང་གི࿏་རེད། ད་ལྟ་ཚེ་འདིའི་ཉམས་ལེན་མ་བྱས་པར་བར་དེའི་སྐབས་ལ་སྣང་བ་མང་པོ་ཤར་ཚད་ཐམས་ཅད་ནང་སེམས་ཀྱི་ཆོ་འཕྲུལ་ཡིན་པར་ཤེས་ཏེ་སེམས་ཆོས་ཉིད་ཀྱི་ངང་ནས་གཡོ་མ་༼ཤེས་༽བྱས࿏་ན་བར་དེའི་སྣང་བ་ཐམས་ཅད་རང་ཞིང་རང་གྲོལ་དུ་འགྲོ་ཀྱི་རེད་དུས། དེའི་ཕྱིར་ན་ད་ལྟ་ཆགས་སྡང་རྨོངས་གསུམ་གྱི་རྟོག་པ་གང་སྐྱེས་ནའང་རྟོག་པ་དེ་ཆོས་ཉིད་ཀྱི་རོལ་པའི་རྩལ་ཡིན་པར་ཤེས་ཏེ་ཆོས་ཉིད་ཀྱི་ངོ་བོ་ལ་ཕར་མཉམ་པར་བཞག་བཞག་ན་ཆོས་ཉིད་ཀྱི་ངོ་བོ་སྟོང་པ་རང་བཞིན་གསལ་བ་ཐུགས་རྗེ་ཀུན་ཁྱབ་དེ་ངོས་ཟིན་ན་གྲོལ་གཞི་རེད། དེའི་གྲོལ་གཞིའི་ཡེ་ཤེས་དེ་ངོས་ཟིན་པ་གལ་ཆེ་བས། དེ་ཚེ་ཆགས་སྡང་དགའ་སྡུག་དང༌། གཞན་ཡང་ཉམས་ལེན་ཤར་གྲོལ་གྱི་གནད་མེད་ན་ཟེར་དུས་རྣལ་འབྱོར་ཉམས་ལ་མི་ཤར་དགུ་ཤར་དབྱར་ཁའི་སྤང་ལ་མི་བཀྲ་དགུ་བཀྲ་ཟེར་མཁན་དེ་རེད། རྣལ་འབྱོར་པའི་ཉམས་ལ་མི་ཤར་བ་སྣ་གཅིག་ཡོད་ཀྱི་མ་རེད་དེ། མེད་ནའང་དེ་ཐམས་ཅད་ཆོས་ཉིད་ཀྱི་ཀློང་དུ་གྲོལ་སོང་ན། ཉམས་འཇའ་མཚོན་དང་འདྲ་བའི་ལྟད་མོ་ཡི། །བློ་བྱིས་པ་དང་འདྲ་བའི་སྒོམ་ཆེན་བསླུ། །ཟེར་རེད་ཉམས་ཀྱི་སྣང་བ་ལ་ཞེན་ཆགས་སྐྱེ་སོང་ན་སྒོམ་ཆེན་འཁྲུལ་འགྲོ་རེད། ཉམས་ཀྱི་སྣང་བར་ཞན་པ་མ་སྐྱེས་རང་ཤར་རང་གྲོལ་དུ་སོང་ན་ཆོས་ཉིད་ཤར་གྲོལ་གྱི་གནད་དེ་རེད་འོང་གི་རེད། དེའི་གནད་མེད་ན་སེམས་བྱུང་འོག་རྒྱུའི་རྣམ་རྟོག་ཅི་སྐྱེས་ཐམས་ཅད་ཀྱི་ཟེར་དུས་རང་གིས་ནི་གཅིག་སེམས་གནས་བསྡད་ཡོད་བསམ་པ་གཅིག་བྱས། འོག་ནས་རྣམ་རྟོག་མང་པོ་ཅིག་འཕྲོ་འགྲོ་དུས་དཔེར་ན་རང་ཐག་བསྐོར་བཞག་དུས་སྟེང་ནས་མར་ཡོས་ག་ཚོད་བླུག་ནའང་འོག་ནས་ཕྱེ་ཡི་ནང་ན་ཨི་ཁུང་ནང་ནས་མར་བབ་འགྲོ་རྒྱུ་མ་གཏོགས་ཡར་གང་ཡོང་རྒྱུ་ཡོད་མ་རེད། དཔེ་དེ་བཞིན་དུ་རང་གི་སེམས་ཧེབ་སྟེ་བལྟས་ན་སེམས་གནས་བསྡད་ཡོད་བསམ་ལ། འོག་ནས་རྣམ་རྟོག་ཆུའི་གཉེར་མ་ལྟ་བུ་མང་པོ་ཅིག་རེད་འགྲོ་དུས། སྒོམ་དེ་ཕར་མེད་པར་བྱས་འགྲོ་ཀྱི་རེད་དུས་ཅི་སྐྱེས་ཐམས་ཅད་ཀྱི་རྣམ་རྟོག་ཕྲ་ཞིང࿏་ཕྲ࿏་བ་མང་པོ་སྐྱེས་པ་དེའི་ཆགས་པ་སྡང་བ་ལ་སོགས་པ་འཁོར་བའི་ལས་གསོག་པ་ཡིན་པས་མདོར་ན་ཕྲ་བའི་རྣམ་རྟོག་དང་རགས་པའི་རྣམ་རྟོག་ཅི་སྐྱེས་ནའང་སྐྱེས་མ་ཐག་ཏུ་སྐྱེ་མི་ཉན་བསམ་ཕར་བཀག་དགོས་མ་རེད། རྣམ་རྟོག་ཤར་དགོས་རེད། ཤར་མ་ཐག་ཏུ་རྣམ་རྟོག་གི་ཉམས་དེ་ན་ཡེ་ཤེས་དེ་སླེབ་སྡོད་ཡོད་དུས། ཡེ་ཤེས་ཀྱི་ངོ་བོ་ངོས་ཟིན་ན་རྣམ་རྟོག་དེ་ཕར་མེད་པར་ཆགས་འགྲོ་གི་རེད། དཔེར་ན་ནམ་མཁའ་ལ་སྤྲིན་པ་ནག་པོ་འཁྲིགས་ན་ནམ་མཁའ་སྡུག་ཏུ་འགྲོ་གི་མ་རེད། འཇའ་མཚོན་ལ་སོགས་པ་ཡག་པོ་ཤར་ན་ནམ་མཁའ་བཟང་དུ་འགྲོ་གི་མ་རེད། དེ࿏་གཉིས࿏་ཀར࿏་རེ࿏་དོགས࿏་ཡོད࿏་མ࿏་རེད࿏། དཔེ་དེ་བཞིན་དུ་དགེ་སྡིག་གི་རྣམ་རྟོག་ཆགས་སྡང་དགའ་སྡུག་གང་སྐྱེས་ནའང་རང་གྲོལ་རྗེས་མེད་དུ་སྐྱོང་བ་གནད་ཡིན་པས་ན་དེ་རེད། བློ་བུར་ཟེར་དུས་རྣམ་རྟོག་སྔོན་ནས་རིག་པ་ཁོ་རང་གི་ངོ་བོ་ལ་ཡོད་ཨེ་རེད་ཟེར་ན་ཡོད་མ་རེད། རྗེས་ནས་ཀྱང་རྣམ་རྟོག་ཡོད་མ་རེད། མེད་ནའང་བློ་བུར་ཐོག་རྒྱག་ཏུ་ཅིག་སླེབ་འོང་བ་དེ་བློ་བུར་ཟེར་རེད࿏། དེའི་བློ་བུར་གྱི་རྣམ་རྟོག་མ་ལུས་པ། དེས་ན་རྣམ་རྟོག་གང་སྐྱེས་པ་ཐམས་ཅད་རྣམ་རྟོག་སྐྱེས་པ་ངོ་མ་ཤེས་ན་ནི་འོག་འགྱུ་རེད། རྣམ་རྟོག་གཅིག་གི་གཉིས་སྐྱེས་གཉིས་ཀྱི་གསུམ་སྐྱེས་རྣམ་རྟོག་བརྒྱ་ཐམ་པའི་བར་དུ་འཁྲུལ་སོང་ན་དེ་འགྱུ་བ་འཁྲུལ་སོང་རེད་དུས། དེའི་འཁྲུལ་འབྱམས་སུ་མ་སོང་བ། བློས་བྱས་འཇུར་དྲན་མ་ཡིན་པ་ཟེར་ཡང་སེམས་འདི་ཡེངས་མི་ཉན་བསམ་ཧ་ཅང་བསྡམས་ཆེ་སོང་ན་སེམས་སྦུ་སུ་དོག་པོ་རེད་ནས་སྙིང་རླུང་ལ་སོགས་པ་ན་འོང་གི་རེད། དེ་ལྟ་བུའི་འཇུར་དྲན་མ་ཡིན་པ་སེམས་མ་བཅོས་རང་བབས་སུ་བཞག་སྟེ་རང་ངོ་ཤེས་ཙམ་ཅིག་བྱུང་ན་དེ་ལ་གཉུག་མའི་དྲན་པ་ཟེར་རེད། དེའི་གཉུག་མའི་དྲན་པ་དེ་དང་མ་འབྲལ་བའི་ངང་ནས་རྣམ་རྟོག་ཅི་ཤར་ཐམས་ཅད་རང་གི་རྣམ་རྟོག་གི་ངོ་བོ་རང་ངོ་ཡིན་པར་ངོ་ཤེས་པར་བྱས་ནས། རྣམ་རྟོག་༼ཤར་འཆར་བ་༽འཆར࿏་ཤར࿏་བ࿏་དེ་གྲོལ། གྲོལ་ཚར་དུས་རྣམ་རྟོག་གི་རྗེས་མཐུད་ཐུབ་ཀྱི་མ་རེད། བག་ཆགས་ཀྱི་རྗེས་མཐུད་མེད་པའི་ངང་ནས་དཔེར་ན་ཆུ་ལ་རི་མོ་བྲིས་པ་ལྟར་སྐྱོང་དགོས་པས་ན་དེ་ཆུ་ལ་རི་མོ་ཨ་ལྟ་བུ་ཅིག་བྲིས་དང༌། མགོ་བྲིས་ཚེ་ཡང་དཔུང་པ་ཞིག་འགྲོ་གི࿏་རེད࿏། དཔུང་པ་བྲིས་ཚེ་མགོ་ཞིག་འགྲོ་ཀྱི་རེད་དུས། དཔེ་དེ་བཞིན་དུ་རྣམ་རྟོག་དགེ་བ་ཅིག་སྐྱེས་ཡོད་ནའང་དེའི་ངོ་བོ་ཆོས་ཉིད་དུ་དགམི་དགེ་བ་ཅིག་སྐྱེས་ཡང་ཆོས་ཉིད་ཀྱི་ངོ་བོར་གྲོལ་ཏེ་སྐྱོང་དགོས་པས་ན། ངོ་ཤེས་ངང་ལ་རྗེས་མཐུད་མེད། དེ་ཡི་ཚེ་ན་རྣམ་རྟོག་གང་སྐྱེས་པ་ཐམས་ཅད་རང་གྲོལ་དུ་ཟེར་དུས་རྣམ་རྟོག་ཁོ་རང་ལ་གཉེན་པོ་རེ་རེ་དགོས་མ་རེད། རྣམ་རྟོག་ཁོ་རང་གི་ངོ་བོ་སྟོང་པ་རེད། དེའི་ངོ་བོ་དེ་ངོ་ཤེས་ན། སྟོང་པ་དེ་ལ་བཟུང་ཐུབ་ནས་བཟུང་སྟེ་རྣམ་རྟོག་དེ་གྲོལ་འགྲོ་རེད། དེ་རང་གྲོལ་དུ་དག་འགྲོ་ན་ཆོས་ཉིད་ཀྱི་ལྟ་བ་གདེང་གྲོལ་ཐོག་ཏུ་བཅའ་བ་དེ་རེད་ཀྱི་རེད། རང་གྲོལ་དུ་མ་དག་ན་ནི་དགེ་བའི་རྣམ་རྟོག་འདི་འགྱུ་དང་སྡིག་པའི་རྣམ་རྟོག་འདི་འགྱུ་ངོ་ཤེས་པ་ཙམ་གྱི་འཁྲུལ་པའི་ལས་རྒྱུན་མི་ཆད་པས། ངོ་ཤེས་པ་དང་མཉམ་དུ་རིག་པ་རང་ངོ་གཅེར་གྱིས་མཐོང་བ་དང༌། རྣམ་རྟོག་གྲོལ་ཚུལ་དེ་ལ་སྔར་འདྲིས་ཀྱི་མི་དང་འཕྲད་པ་ལྟ་བུའི་རྣམ་རྟོག་གྲོལ་བ་དང་གཅིག །སྦྲུལ་མདུད་རང་སར་གྲོལ་བ་ལྟ་བུའི་རྣམ་རྟོག་གྲོལ་བ་དང་གཉིས། ཁང་སྟོང་དུ་རྐུན་མ་ཞུགས་བ་ལྟ་བུའི་རྣམ་རྟོག་གྲོལ་ཚུལ་གསུམ་ཡོད་གསུང་དེའི་ནང་ནས་སྔར་འདྲིས་ཀྱི་མི་དང་འཕྲད་པ་ཟེར་མཁན་དེ་ག་འདྲ་རེད་ཟེར་ན་སྔར་ནས་ངོ་ཤེས་འདྲིས་སོང་གི་མི་ཅིག་ཡིན་ན། མི་སྟོང་ཕྲག་མང་པོ་གཅིག་གི་༼འཕྲོས་སུ་༽ཁྲོད࿏་དུ࿏་དེ་གནས་ཡོད་ན། འདི་ངའི་ངོ་ཤེས་དེ་རེད་བསམ་སྟེ་ངོས་ཟིན་འགྲོ་གྱི་རེད། ངོ་ཤེས་ཚར་ན་དེ་ལ་སྐད་ཆ་ལབ་ཀྱི་རེད། གཞན་བཤད་ཀྱི་མ་རེད། དཔེ་དེ་བཞིན་དུ་ད་ལྟ་ལས་དང་པོ་པའི་སྐབས་སུ་རྣམ་རྟོག་དེ་ངོ་ཤེས་པས་གྲོལ། ངོ་ཤེས་མ་ཐག་ཏུ་ཆོས་ཉིད་ཀྱི་ངང་དུ་གྲོལ་ན་རྣམ་རྟོག་ཆགས་སྡང་གི་རྟོག་པ་སྐྱེས་ནའང་ཆགས་སྡང་གི་རྗེས་མཐུད་དེ་ཡོད་མ་རེད། དད་པ་མོས་གུས་༺དེ་༻ཡིན་ན། དེ་ཡི་རྗེས་མཐུད་དེ་མེད་དུས་རྗེས་མེད་དུ་རྟོགས་པ་གཅིག་གནད་དུ་ཆེ་བས་གྲོལ་ཆའི་ཆོས་སྐུ་ངོས་བཟུང༌། དཔེར་ན་ཆུ་ལ་རི་མོ་ད་ལྟ་བྲིས་པ་ད་ལྟ་ཞིག་ནས་རི་མོ་བྲི་བ་དང༌། རི་མོ་ཡལ་བ་དུས་མཉམ་པ་ལྟར་དུ་རྣམ་རྟོག་སེམས་ལས་སྐྱེས་པ་དང༌། ༼རྣམ་རྟོག་གྲོལ་བ་གཉིས་དུས་མཉམ་ལྟར་དུ་རྣམ་རྟོག་སེམས་ལས་སྐྱེས་པ་དང་༽ རྣམ་རྟོག་གྲོལ་བ་དུས་མཉམ་དུ་སོང་ནས་རང་ཤར་རང་གྲོལ་རྒྱུན་ཆད་མེད་པ་ཡིན་པའི་ཕྱིར་ན། དཔེར་ན་ཆུ་ལ་རི་མོ་བཞིན་ཞེས་གསུངས་དེས་ན་རྣམ་རྟོག་ཤར་བ་དེ་ལ་རྣམ་རྟོག་ཡོད་མི་ཉན་བསམ་ཕར་བཀག་ཉན་མ་རེད། མི་བཀག་པར་རྣམ་རྟོག་ཇི་ཤར་ཤར་དུ་བཅུག་ལ། ཤར་བའི་ངོ་བོ་དེ་ལ་གཉུག་མའི་དྲན་པས་རྩིས་ཟིན་ན་ཆོས་ཉིད་ཀྱི་ཀློང་དུ་དག་པ་དཔེར་ན་རྗེ་བཙུན་མི་ལ་ལ་ཉ་མ་དཔལ་དར་འབུམ་གྱི་ཞུས་པ་ལྟ་བུ་སེམས་ཉིད་སྒོམ་དུ་བཏུབ་ལགས་ཀྱང༌། རྣམ་རྟོག་སྒོམ་དུ་མ་བཏུབ་ཞུས་དུས། རྣམ་རྟོག་སེམས་ཀྱི་ཆོ་འཕྲུལ་ཡིན། རྣམ་རྟོག་མེད་པའི་ངང་དུ་བཞག །གསུངས་རྣམ་རྟོག་གྲོལ་སོང་བའི་ངང་དུ་ཞོག་གསུང་རེད། དེ་ལྟ་བུ་ལམ་འཁྱེར་ཉིད་ཉམས་ལེན་གྱི་གནད་དུ་འཇོག་དགོས་པས་ན་རང་ཤར་རང་གྲོལ་ཏེ་རྣམ་རྟོག་ཁོ་རང་ཤར་ཡང་ག་ནས་ཤར་རེད་ཟེར་ན་ཆོས་ཉིད་ཀྱི་ངང་ནས་ཤར་འོང་རེད། གྲོལ་ཡང་ག་ན་གྲོལ་རེད་ཟེར་ན་ཆོས་ཉིད་ཀྱི་ངང་དུ་གྲོལ་རེད། མཐའ་ཡི་རྒྱ་མཚོའི་རྦ་རླབས་དེ་ཚུར་འཕྲོ་འོང་དུས་འོང་རྒྱ་མཚོ་ཁོ་རང་ལས་འཕྲོ་འོང་གི་རེད། ཕར་ཐིམ་ནའང་རྒྱ་མཚོ་ཁོ་རང་ལ་ཐིམ་འགྲོ་བ་ལྟར་རྒྱུན་ཆད་མེད། དེ་ལྟར་རྣམ་རྟོག་ཆོས་སྐུའི་རྩལ་འབྱོང་བས་རྟོག་པ་གང་ཤར་རིག་པའི་རྩལ་སྦྱོང་དུ་འཆར་ཞིང་དུག་ལྔའི་རྣམ་རྟོག་ཅི་ཙམ་རག་པ་ཤུགས་ཆེན་པོ་སྐྱེས་ཀྱང་ཉམས་ལེན་གྱི་གདེངས་ཐོབ་པའི་གང་ཟག་ཡིན་ན་ག་ཚོད་ཉོན་མོངས་ཤུགས་ཆེན་པོ་ཅིག་སྐྱེས་ནའང་དེའི་ངོ་བོ་དེས་རྟོག་པ་དེའང་ཡར་འབོགས་ཐོན་གྱི་རེད། གྲོལ་བའི་རིག་པ་གསལ་ངར་དང་ལྡན་པར་འཆར་བར་གྱུར་བའི་ཕྱིར་ན། ཅི་ཤར་རིག་སྟོང་རྗེན་པའི་ཟས། ཟེར་དུས་དཔེར་ན་མི་ལྟོགས་པ་ཅིག་ཡོད་ན་ཟས་གང་ཟོས་བཞག་ནའང་ཡིད་ཁར་མི་འོང་བ་ཅིག་ཡོད་ཀྱི་མ་རེད། དཔེ་དེ་བཞིན་དུ་རྣམ་རྟོག་བཟང་ངན་གང་ཤར་ནའང་རིག་སྟོང་གི་ཀློང་དུ་གྲོལ་ཐུབ་པ་ཅིག་རེད་༼པོད་༽སོང࿏་ན། དེ་རྗེན་པའི་ཟས་ཟེར། རྣམ་རྟོག་གང་རྒྱུ་ཚད་ཐམས་ཅད་རིག་ངོ་ཟང་ཐལ་གྱི་ངང་ལས་རིག་པ་རང་རྩལ་དུ་འཆར་བའི་ཚེ་ན་དགེ་བའི་རྣམ་རྟོག་ཡིན་ན་བླངས་དགོས་རྒྱུ། སྡིག་པའི་རྣམ་རྟོག་ཡིན་ན་སྤངས་དགོས་རྒྱུ་བླང་དོར་མེད་པར་སྐྱོང་བས་ཤར་དུས་གྲོལ་བ་སྐྱེས་པས་ཆོས་སྐུའི་ཡོ་ལང་སྟེ་ངོས་བཟུང་བཞག་ན་དཔེར་ན་སྦྲུལ་ཞིག་མདུད་པ་རྒྱབ་ན་སྦྲུལ་གྱི་གཟུགས་པོ་དེ་༼གཉན་༽མཉེན࿏་ཆེ࿏་བའི་དབང་གིས་༺མདུད་པ་༻རང་གིས་རང་བཤིག་འགྲོ་བ་མ་གཏོགས་མི་ལྟ་བུ་རོགས་གཞན་གྱིས་དཀྲོལ་དགོས་ཀྱི་མ་རེད། དཔེ་དེ་བཞིན་དུ་རྣམ་རྟོག་༼ཅོ་༽ཁོ࿏་རང་ཤར་མ་ཐག་ཏུ་ཆོས་ཉིད་ཀྱི་སྦུབ་དེ་ལ་རྣམ་རྟོག་ཁོ་རང་གི་ཁོ་རང་ཕར་གྲོལ་འགྲོ་ལེ་རེད་དུས་སྦྲུལ་མདུད་རང་སར་གྲོལ་བ་ལྟ་བུ་ཟེར་བ་དེ་ཡིན། དེ་རེད་སོང་ན་རྣམ་རྟོག་ཤར་ཚར་ཆོས་སྐུའི་ཡོ་ལང་ལས་མ་འདས་པས་ཇི་འགྱུར་ཆོས་སྐུ་རྒྱལ་པོའི་རྩལ་སེམས་ཀྱི་རྟོག་པའི་ངོ་བོ་དེ་མངོན་སུམ་མ་རིག་ནས་འཁྲུལ་པའི་གཟུགས་དེ་ཡི་འཁྲུལ་སྣང་མང་པོ་ཡོད་པས་རིག་པ་ཡེ་ཤེས་ཆོས་སྐུའི་ཀློང་དུ་དག࿏་པས࿏། འོད࿏་གསལ࿏་དུ࿏་སྣང࿏་བ࿏་རྒྱུན࿏་ཆད࿏་མེད࿏་པའི࿏་ངང࿏་དུ࿏། རྣམ་རྟོག་འགྱུ་བ་གང་སྐྱེས་ཐམས་ཅད་ཀྱང་རང་ངོ་སྟོང་པ་ཡིན་པས་ན་རྗེས་མེད་རང་དག་ཨ་ལ་ལ་ཞེས་གསུངས་པ་ཡིན་༼ནོ།༽པས࿏་རྣམ࿏་རྟོག࿏་རྗེས࿏་ཤེས࿏་མེད࿏་པར࿏་ཕར࿏་དག࿏་སོང࿏་ན࿏། ལས࿏་མི࿏་བསགས࿏་པ࿏་དང࿏་ཆོས࿏་ཉིད࿏་གསལ࿏་འདེབས࿏་ཀྱི࿏་ཚུལ࿏་དུ࿏་འོང࿏་བ࿏་ཡིན࿏་པས࿏་དེ࿏་ངོ࿏་མཚར࿏་ཆེན࿏་པོ࿏་ཡིན࿏་ཞེས࿏་སོ࿏། ༈ བྱང་ཆུབ་མཆོག་ཏུ་ཐུགས་བསྐྱེད་པ་གསལ་བཏབ་སྟེ་གསན་པར་གནང་བ་ཞུ། གང་གསན་པར་བྱ་བའི་ཆོས་ལ་རྫོགས་པ་ཆེན་པོའི་ལྟ་སྒོམ་སྤྱོད་གསུམ་གྱི་མན་ངག་ཚིག་གསུམ་གྱི་ནང་དུ་གནད་དུ་བསྡུ་བ་ལས། དང་པོ་ལྟ་བ་ངོ་རང་ཐོག་ཏུ་སྤྲོད་པ་དང༌། སྒོམ་པ་ཐག་གཅིག་ཐོག་ཏུ་བཅད་པ་གཉིས་སོང་ཟིན་ཏེ། གསུམ་པ་སྤྱོད་པ་གདེང་གྲོལ་ཐོག་ཏུ་བཅའ་བ་ལ། དེ་ལྟ་བུའི་རྣལ་འབྱོར་པ་ཉམས་ལེན་ཡུན་རིང་པོ་སྐྱོང་བའི་ཚེ་ན་ན࿏་ཚ་སྐྱིད་སྡུག་དགའ་སྡུག་བཟང་ངན་ཉམས་རྟོགས་པ་ལ་སོགས་པ་གང་ཤར་ནའང༌། དེ་ཐམས་ཅད་ཉམས་ལེན་གྱི་གྲོགས་སུ་ལམ་དུ་འཁྱེར་དགོས་ཀྱི་རེད། དེའི་ལམ་འཁྱེར་ལ་ཡུན་རིང་བར་གོམས་པའི་ཚེ་ན་རྣམ་རྟོག་སྒོམ་དུ་ཤར་ཟེར་དུས་རྣམ་རྟོག་གི་སྒོམ་གྱི་གྲོགས་བྱེད་པ་མ་གཏོགས་རྣམ་རྟོག་གི་སྒོམ་ཕར་མེད་པར་བྱེད་མ་ཐུབ་པས་ན་སྒོམ་དུ་ཤར། གནས་འགྱུའི་བར་ལག་འགྱེལ་ཟེར་དུས་གནས་པ་དང༌། འགྱུ་བ་གཉིས་ཀྱི་བར་ལག་གནས་པ་དེ་ཤུགས་ཆེ་ནས་འགྱུ་བ་རང་དག་ཏུ་འགྲོ་བས་གནས་འགྱུའི་བར་ལག་འགྱེལ་བས་ཤར་བས་གནས་ལ་གནོད་གསུང་དུས་རྣམ་རྟོག་ག་ཚོད་ཤར་ནའང་སེམས་གནས་པའི་ངོ་བོ་ལ་མི་གནོད་པས་ན་ནམ་མཁའ་ལ་སྤྲིན་པ་ག་ཚོད་ཡོད་ནའང་ནམ་མཁའ་རང་ཕོ་འགྱུར་ཡོད་མ་རེད་དུས། དཔེ་དེ་ལྟ་བུ་ཡིན་པས་ན་འཆར་ལུགས་སྔར་དང་འདྲ་བ་གསུང༌། རྣལ་འབྱོར་པ་དང་འཇིག་རྟེན་པ་གཉིས་རྣམ་རྟོགས་ཤར་ལུགས་ལ་གཅིག་པ་མ་གཏོགས་སོ་སོ་མེད་ན་ཡང་དེ་ཡི་ཚེ་ན་རྩལ་གྱི་རྣམ་རྟོག་དེ་ལ་འཇིག་རྟེན་པས་དགའ་སྡུག་རེ་དོགས་མང་པོ་བྱེད་པས་ན་འཆར་ཚུལ་ཐ་མལ་པའི་སྐྱེ་བོ་གཞན་དང་འདྲ་གི་རེད། ཐ་མལ་པ་རྣམས་ཀྱིས་རྣམ་རྟོག་ངན་པ་དེ་ཕར་དགག་བཟང་པོ་དེ་ཚུར་སྒྲུབ། དེ་ལ་ཨ་འཐས་སུ་ཤར་ཏེ་བདེན་པར་ཞན་འགྲོ་དུས་དགེ་སྡིག་གི་འདུ་བྱེད་ཀྱི་ལས་གསོག་པའི་ཆགས་སྡང་གི་གཞན་དབང་དུ་གྱུར་པ་དེ་ལྟ་བུ་རེད། རྣལ་འབྱོར་པ་ལ་རྣམ་རྟོག་ཤར་ཤར་གི་རེད། ཐ་མལ་པ་དང་ཁྱད་མེད་ཤར་གྱི་རེད་དེ། རྣལ་འབྱོར་པར་རྣམ་རྟོག་ཤར་འོང་བའི་དུས་ནས་རྣམ་རྟོག་ཁོ་རང་གི་ཁོ་རང་གྲོལ་བ་བྱེད་པ་ཡིན་པའི་ཕྱིར་ན་ཤར་གྲོལ་དུས་མཉམ་དུ་འདྲེས། རྣམ་རྟོག་གྲོལ་ཚུལ་ལའང་དང་པོ་རྣམ་རྟོག་འདི་ཤར་འདི་མི་ཤར་བ་མེད་པས་རྣམ་རྟོག་ངོ་ཤེས་ཤར་དུས་ཤར་བ་རང་གི་ངོ་བོ་དེ་ལ་བལྟས་ནས་རྣམ་རྟོག་སྟོང་པ་ཉིད་ཡིན་པའི་དབང་གིས་རང་ཤར་རང་གྲོལ་དུ་འགྲོ། རྣམ་རྟོག་ངོ་ཤེས་པས་གྲོལ་བ་སྔར་འདྲིས་ཀྱི་མི་དང་འཕྲད་པ་ལྟ་བུ་ཟེར་དེ࿏་རེད། བར་དུ་རྣམ་རྟོག་ཁོ་རང་ལ་གཉེན་པོ་གཞན་འཚོལ་མི་དགོས་པ་རྣམ་རྟོག་རང་གི་རང་གྲོལ་བ་སྦྲུལ་གཟུགས་པོ་མཉེན་པོ་རེད་སོང་༼ཚེ་༽བས࿏་གཟུགས་པོ་མདུད་པ་བྱས་བཞག་ན་ཁོ་རང་གི་མདུད་པ་ཁོ་རང་གི་བཤིག་ཐུབ་ཀྱི་རེད་དུས། དེའི་ཕྱིར་ན་སྦྲུལ་གྱི་མདུད་པ་ལྟར་ཐ་མལ་རྣམ་རྟོག་རང་གྲོལ་བ་དང༌། ཐ་མ་ཡིན་ན་རྣམ་རྟོག་ཕན་མེད་གནོད་མེད་དུ་གྲོལ་བ་ཁང་སྟོང་དུ་རྐུན་མ་ཞུགས་པ་ལྟ་བུ་ཟེར། ཁང་པ་སྟོང་པ་གཅིག་གི་ནང་དུ་རྐུན་མ་སོང་ན། ཁང་པའི་ནང་ནོར་ཤོར་རྒྱུ་ཡོད་མ་རེད། རྐུན་མ་ལ་ཐོབ་རྒྱུ་ཡོད་མ་རེད། དཔེ་དེ་བཞིན་དུ་རྣལ་འབྱོར་པ་ལ་མར་ཆགས་སྡང་རྨོངས་གསུམ་གྱི་རྟོག་པ་སྐྱེས་ནའང་འདྲ། ཡར་དད་པ་དང་སྙིང་རྗེ་མོས་གུས་ལ་སོགས་པ་སྐྱེས་ནའང་འདྲ། དེ་ཐམས་ཅད་ཀྱི་ཆོས་ཉིད་རིག་པའི་ངོ་བོ་དེ་ལ་ཕན་གནོད་དང་དགག་སྒྲུབ་གང་ཡང་མེད་པ་ཡིན་པས་ན་གྲོལ་ལུགས་ཀྱི་གནད་དང་ལྡན་པས་ན། གྲོལ་ལུགས་ཁྱད་པར་གནད་དུ་ཆེ། རྣམ་རྟོག་ངོ་ཤེས་པ་ཙམ་གྱི་གྲོལ་ཐུབ་ཀྱི་མ་རེད་དེ། རྣམ་རྟོག་གི་ངོ་བོ་སྐྱེ་བ་མེད་པ། དགག་པ་མེད་པ། གནས་པ་མེད་པ་ཤེས་སོང་༼ནས་༽ན࿏་རྣམ་རྟོག་དེའི་བསླུ་ཐུབ་ཀྱི་མ་རེད་དུས། གྲོལ་ལུགས་ཁྱད་པར་གནད་དུ་ཆེ། དེས་ན་ཇི་སྐད་དུ། སྒོམ་པ་ཤེས་ཀྱང་གྲོལ་མ་ཤེས། བསམ་གཏན་ལྷ་དང་ཅི་མ་འདྲ། ཟེར་དུས་བཟུང་སྟེ་སེམས་མི་གཡོ་བ་གཞི་གནས་ལ་སོགས་པ་བསྒོམ་བསྡད་ན་བསྒོམ་ཤེས་ཀྱི་རེད་དེ། གཞི་གནས་ལ་གྲོལ་ལུགས་ཀྱི་གདེང་ཡོད་མ་རེད། གྲོལ་ལུགས་ཀྱི་གདེང་མེད་ན་ཁམས་གོང་མ་བསམ་གཏན་གཟུགས་མེད་ཀྱང་ཞི་གནས་ཀྱི་ཏིང་ངེ་འཛིན་ལ་ཕར་མནལ་ཁུག་པ་ལྟ་བུ་རེད་འགྲོ་གི་རེད། དེ࿏་འདྲ࿏་ཡིན࿏་དུས࿏་ཁམས࿏་གསུམ࿏་འཁོར࿏་བ࿏་ལས࿏་གཏན࿏་དུ࿏་གྲོལ࿏་ཤེས࿏་ཀྱི࿏་མ࿏་རེད࿏། རྫོགས་པ་ཆེན་པོའི་རྣལ་འབྱོར་པ་ཡིན་ན་གྲོལ་ལུགས་ཀྱི་གནད་ཡོད་པ་དེ་ལ་བརྟེན་ཏེ་གཞི་གནས་ཀྱི་གནས་ཆ་རྒྱ་ཆེན་པོ་ཅིག་མེད་ནའང༌། གྲོལ་ལུགས་རང་གྲོལ་གྱི་གནས་ཡོད་པ་དེ་ལ་བརྟེན་ཏེ་འཁོར་བའི་རྩ་བ་ནས་འདོན་ཐུབ་ཀྱི་རེད། དེའི་ཕྱིར་ན་གྲོལ་ལུགས་ཀྱི་གནད་འདི་ལྟ་བུ་དང་མི་ལྡན་པས་སྒོམ࿏་ཞི་གནས་ཀྱི་བསམ་གཏན་ཙམ་ལ་ཉིན་མཚན་འཁོར་ཡུག་ཏུ་ཞི་གནས་ཀྱི་ངང་དུ་གཉིད་ཁུག་པ་ལྟ་བུ་བྱུང་ན། དེ་ལྟ་སྒོམ་གྱི་གདེང་ཆེན་པོ་ཡིན་པ་འདུག་བསམ་སྟེ་གདེང་འཆའ་བ་དག་ནི་ཁམས་གོང་མ་ཟེར་དུས་གཟུགས་ཅན་ཁམས་དང་གཟུགས་མེད་ཁམས་ཀྱི་བསམ་གཏན་དུ་གོལ་ལ། གནས་ན་གནས་པའི་རང་ངོ་ཤེས་ཏེ་ཆོས་ཉིད་རྗེན་པ་ལ་ཕུད། འགྱུ་ན་འགྱུ་བའི་རང་ངོ་ཤེས་ཏེ་འགྱུ་བ་རང་དག་ལ་སོང༌། དེ་རེད་དགོས་རེད་མ་གཏོགས་པའི་གནས་འགྱུ་ངོ་ཤེས་ཙམ་ཞིག་གིས་ཆོག་པར་འདོད་པ་རྣམས་ནི་འཁྲུལ་རྟོག་ཐ་མལ་པ་དང་ཁྱད་མེད་པས་གནས་འགྱུ་ངོ་ཤེས་པ་ཙམ་གྱི་ཆགས་སྡང་གི་རྐྱེན་ཐུབ་ཀྱི་མ་རེད། སྟོང་ཉིད་དང་ཆོས་སྐུ་ལ་སོགས་པའི་བློ་བྱས་ཀྱི་རྒྱས་འདེབས་ཟེར། རྣམ་རྟོག་སྟོང་པ་ཉིད࿏་རེད་ཅེས་ཁྲིད་ཀྱི་ནང་དུ་གསུང་༼བཞག་དུས་༽པའི࿏་སྟོང་པ་ཡིན་གྱི་རེད་བསམ་པ་ཙམ་ཞིག་གི་མོས་པ་བྱས་བཞག་ན་འདུ་བྱེད་ཀྱི་ལས་ཉོན࿏་མི་གསོག་༼པ་ཅིག་༽རྒྱུ࿏་དང༌། བདག་འཛིན་གྱི་གཉེན་པོ་འགྲོ་ཀྱི་མ་རེད་དུས་དེའི་ཕྱིར་ན་རྒྱས་འདེབས་པ་དག་ཀྱང་རྐྱེན་ངན་དང་འཕྲད་ཚེ་གཉེན་པོའི་རང་མཚང་སྟོན་ཟེར། དཔེར་ན་རྐྱེན་ངན་དང་འཕྲད་འོང་ན་ཆགས་སྡང་རང་མཚན་དུ་སྐྱེ་འོང་གི་རེད་དུས་རང་མཚང་སྟོན་པས་ན་རང་ཚུགས་མི་ཐུབ་༼ཅིང་༽པས࿏་ན࿏་གྲོལ་ལུགས་ཀྱི་གནད་འདི་ལྟ་བུ་མེད་ན་སྒོམ་པ་ཐམས་ཅད་བློས་བྱས་ཡིད་དཔྱོད་ཀྱི་བསྒོམ་པ་ཟེར་ན་འཁྲུལ་པའི་ལམ་ཡིན་ཟེར། རྫོགས་པ་ཆེན་པོའི་ལམ་ནི་ཤར་གྲོལ་རང་གྲོལ་གཅེར་གྲོལ་ལ་སོགས་གྲོལ་ཚུལ་གྱི་གནད་མི་འདྲ་བ་དུ་མ་མིང་དུ་བཏགས་ཀྱང༌། རྣམ་རྟོག་ཁོ་རང་དོན་དུ་རང་གི་རང་གྲོལ། གྲོལ་ཚར་དུས་རྣམ་རྟོག་ཆོས་ཉིད་ཀྱི་དབྱིངས་སུ་དག་སོང་དུས་དགེ་སྡིག་གི་རྣམ་རྟོག་ཅི་སྐྱེས་ཡོད་ན་ཡང་དེའི་རྗེས་ཤེས་པ་དེ་ལ་དེའི་འཁྲུལ་པ་དེ་བསྡད་མེད་ན་རྗེས་མེད་དུ་དག་སོང་བ་རེད་དུས་རྗེས་མེད་དུ་དག་པའི་གྲོལ་ཚུལ་འདི་ཡང་རང་གྲོལ་མངོན་སུམ་དུ་རྟོགས་པའི་གནད་གཅིག་ཡིན་པ་རང་བཞིན་རྫོགས་པ་ཆེན་པོའི་ཁྱད་ཆོས་ཐུན་མོངས་མ་ཡིན་པ་ཡིན་པས། དེ་ལྟ་བུའི་མན་ངག་དང་ལྡན་ན་གསུངས࿏་དུས࿏། རྣམ࿏་རྟོག࿏་སྐྱེ࿏་མེད࿏་དུ࿏་གྲོལ࿏་བའི࿏་མན࿏་ངག࿏་དང࿏་ལྡན࿏་ན࿏། རྣལ་འབྱོར་པ་དེའི་རྒྱུད་ལ་ཉོན་མོངས་དང་རྣམ་རྟོག་གང་སྐྱེས་ཀྱང༌། ཉོན་མོངས་ཤུག་དྲག་པོ་སྐྱེས་ནའང་འདྲ࿏་རྣམ་རྟོག་མང་པོ་ཆུ་བོའི་གཉེར་མ་ལྟ་བུ་ཞིག་བྱུང་ནའང་འདྲ། དེ་ཆོས་སྐུ་དེ་ལ་ཚུར་གསོལ་འདེབས་བྱས་ལྷོད་འོང་རྒྱུ་མ་གཏོགས་པའི་ཆོས་སྐུ་ལ་མེད་པར་བྱེད་རྒྱུ་མ་རེད་དུས་ཆོས་སྐུར་ལྷོང་ནས་དེའི་ཆོས་སྐུར་ལྷོང་བ་དེ་ལ་བརྟེན་ཏེ་ཆོས་སྐུ་ཡར་རྩལ་རྫོགས་འོང་དུས་ཟུང་འཛིན་འཁྲུལ་པའི་རྣམ་རྟོག་ཡེ་ཤེས་ཀྱི་རང་བཞིན་དུ་དག །རྣལ་འབྱོར་པ་དེ་ལ་སྐྱིད་སྡུག་ལེགས་ཉེས་གང་བྱུང་ནའང་དེ་ཐམས་ཅད་མེད་པར་ཆོས་ཉིད་སྟོང་པ་ཉིད་ཡིན་པས་སྟོང་པ་ཉིད་ལ། ན་བ་ཚ་བ་དགའ་བ་སྡུག་པ་ཡོད་ཀྱི་མ་རེད་དུས། དེའི་ཕྱིར་ན་སྐྱིད་སྡུག་ལེགས་ཉེས་གང་སྐྱེས་རྣལ་འབྱོར་དེ་ལ་ཡེ་ནས་རྐྱེན་ངན་ཐམས་ཅད་ལམ་གྱི་བོགས་དོན་གྲོགས་སུ་འཆར་བར་འགྱུར་བ་མ་གཏོགས་མེད། ཉོན་མོངས་པའི་འཆིང་བས་༼མ་གོས་༽མི࿏་བཟོད࿏་པ་ལམ་དུ་བྱེད། འཁོར་བ་མ་སྤང་གནས་སུ་དག་སྟེ་ཇི་སྲིད་སྲིད་ཞིའི་འཆིང་བ་ལས་གྲོལ་ཏེ་ཟེར་དུས་ཁམས་གསུམ་འཁོར་བའི་ཟུང་འཛིན་རྩད་མི་ཆོད་གསུང་ནས་སྲིད་པ་ལ་མི་གནས་ཞི་བ་མྱ་ངན་ལས་འདས་པའི་གོང་ཕང་ཉན་ཐོས་དང་རང་རྒྱས་ལྟ་བུ་མ་ཡིན་སྲིད་ཞིའི་འཆིང་བ་ལས་གྲོལ་ཏེ་བྱར་མེད་བརྩོན་གྲུབ་དང་བྲལ་བའི་ངང་དུ་ལ་ཟླ་འོང་བ་དེ་གཅིག་པས་ན། འདི་ལྡན་མ་སྒོམ་ཆོས་སྐུའི་ངང༌། གསུང་གྲོལ་ལུགས་ཀྱི་གནད་འདི་དང་ལྡན་ན་རྣལ་འབྱོར་པ་དེ་ཟ་ནའང་འདྲ། ཉལ་ནའང་འདྲ། བསྡད་ནའང་འདྲ། ཏིང་ངེ་འཛིན་སྒོམ་ནའང་འདྲ་ཐམས་ཅད་ཆོས་སྐུ་གཅིག་གི་ངོ་བོ་མ་གཏོགས་མེད་ཟེར། དེ་ལྟ་བུ་གྲོལ་ལུགས་ཀྱི་གདེང་མེད་ན། ང་རྫོགས་པ་ཆེན་པོ་ཡིན་བསམ་པའི་ལྟ་བ་མཐོ་མཐོ་བོ་དང་ལོ་དང་ཟླ་བ་མང་པོ་སྒོམ་བཞག་པའི་སྒོམ་པ་ཟབ་ཟབ་མོ་ཇི་ལྟ་བུ་རྒྱུད་ན་ཡོད་པ་ང་རྒྱལ་གྱི་རློམ་ཀྱང༌། རང་གི་སེམས་ལ་མི་ཕན། ཉོན་མོངས་པའི་གཉེན་པོར་མི་འགྲོ་བས་ཡང་དག་པའི་ལམ་མ་ཡིན་ཏེ་བགེགས་དང་གོལ་སར་འཆོར་བ་ཡིན་ལ། དེའི་ཕྱིར་ན་རང་ཤར་རང་གྲོལ་གྱི་གནད་འདི་ལྟ་བུ་དང་ལྡན་ན། དེའི་ཤར་གྲོལ་གྱི་གནད་ཡོད་པའི་གང་ཟག་དེ་ལ་ཀུན་མཁྱེན་ཀློང་ཆེན་རབ་འབྱམས་ཀྱིས་རྟོགས་སོང་སྙམ་པ་དེ་མ་རྟོགས་པའི་རྟགས་སོ། གསུངས་པ་ལྟ་བུ་རེད་དུས་དེའི་ཕྱིར་ན་ངའི་ལྟ་བ་འདི་མཐོན་པོ་ཡིན་རྫོགས་ཆེན་གྱི་ལྟ་བ་རེད། གཞན་ལས་ཁྱད་པར་འཕགས་འདུག་བསམ་རྒྱུའི་འཛིན་པ་ཡོད་མ་རེད་དུས། མཐོའི་འཛིན་སྟངས་དང༌། སྒོམ་པ་ཡུན་རིང་པོ་བྱས་ན་སྒོམ་པ་ཟབ་མོ་རེད་བསམ་པའི་གཏད་སོ་རྡུལ་ཕྲ་རབ་ཙམ་མེད་ཀྱང༌། སྒོམ་པ་ཚད་ལྡན་རེད་སོང་བའི་དེའི་རྟགས་ལ་རྣལ་འབྱོར་པ་དེ་རང་གི་རྒྱུད་ལ་གཉིས་འཛིན་གྱི་འཆིང་བ་ལས་གྲོལ་བ་མི་འགྱུར་མི་སྲིད་ཀྱི་རིན་པོ་ཆེ་གསེར་གྱི་གླིང་དུ་ཕྱིན་ན་ས་རྡོ་ཕལ་ས་བཙལ་དགོས་ནའང་གསེར་མ་གཏོགས་གཏན་ནས་རྙེད་ཀྱི་མ་རེད། དཔེ་དེ་བཞིན་ཆོས་ཉིད་རིག་པའི་རང་པོ་ལ་བཙན་ས་ཟིན་སོང་ན། གནས་འགྱུ་དང་རྣམ་རྟོག་གང་སྐྱེས་པ་ཐམས་ཅད་སྒོམ་གྱི་གྲོགས་སུ་ཤར་འགྲོ་དུས་རྣལ་འབྱོར་པ་དེ་ལ་ཉོན་མོངས་ག་ཚོད་ཡོད། འཁྲུལ་པ་ག་ཚོད་ཡོད་ནའང་ཡར་བོགས་འདོན་དུ་འགྱུར་འགྲོ་གི་རེད་དུས་དེ་ནི་འཁྲུལ་པ་རང་མཚན་པར་ཆོས་ཉིད་རང་ཤར་རང་གྲོལ་གྱི་ངོ་བོ་ནས་བྱས་ན་རྣལ་འབྱོར་པ་དེ་ལ་འཁྲུལ་པ་ལས་ངན་འདི་རེད་ཟེར་བཙལ་ཏེ་ཉུག་བསྡད་ནའང་མི་རྙེད་པར་འགྱུར་བས་ན། ༼གདོང་༽གདེང࿏་གྲོལ་ཐོག་ཏུ་བཅའ་བ་འདི་ཁོ་ན་ཉམས་ལེན་གནད་དུ་འགྲོ་མི་འགྲོའི་ཤན་འབྱེད་ཟེར་དུས་དཔེར་ན་བཟོད་རྙེད་པ་ལྟ་བུ་ཡིན་པའི་ཕྱིར་ན་གནམ་ཐིག་ལྟ་བུ་ཡིན་པས། དེའི་གདེང་གྲོལ་ཐོག་ཏུ་བཅའ་བ་སྟེ་གནད་གསུམ་པའོ། 