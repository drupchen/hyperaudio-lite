ཆ་ཤས་ཀྱི་དམ་བཅའ་ཉམས་སོང་རེད། མ་ཕྲད་ན། སོ་སོར་འབྲེལ་མེད་རེད་ཚར་དུས། དཔེར་ན་ཤར་གྱི་རི་དང་ནུབ་ཀྱི་རི་གཉིས་ཕན་ཚུན་འབྲེལ་བ་ཡོད་མ་རེད་དུས། འབྲེལ་མེད་དུ་གནས་པའི་ཕྱིར་ན། དེ་ནས། འདས་པ་ནི་འགགས་ཟིན་པས་དངོས་པོར་མི་གྱུར་པས། དཔེར་ན། མི་ཤི་ཚར་ན་མིང་ཙམ་མ་གཏོགས་ཡོད་རྒྱུ་མ་རེད་དུས། མི་རིགས། མ་འོངས་པ་ནི་མོ་གཤམ་གྱི་བུ་དང་རི་བོང་གི་རྭ་ལྟ་བུ་གཏན་ནས་མ་སྐྱེས་པའི་ཕྱིར་ན། མ་འོངས་པ་ཟེར། མིང་ཞིག་བཏགས་རེད་ཟེར་མ་གཏོགས། དངོས་པོར་མི་རུང་། 

དེ་ནས། འདས་པ་དང་མ་འོངས་པ་གཉིས་ལ་མ་ལྟོས་པའི་ད་ལྟ་བ་ཞིག་ཡོད་ན། ད་ལྟ་བ་འདི་ལ࿏། དབྱིབས། རི་ཡི་བཟོ་ལྟ་འདྲ་འདུག་བསྡད་དང་། ཆུ་ཡི་བཟོ་ལྟ་འདྲ་འདུག། ཁ་དོག་དཀར་སེར་དམར་ལྗང་། གོང་དུ། དངོས་པོ་ཡོད་པ། ཀ་བ་དང་བུམ་པ་ལྟ་བུ་ཡིན་དང་། དེ་ནས། དངོས་པོ་མེད་པ་བར་སྣང་གི་མེ་ཏོག་ལྟ་བུ་ཞིག་ཡིན། དེ་ནས། གཅིག་ཡིན་དང་། དུ་མ་ཡིན་ལ་སོགས་པ། དབུ་མ་རིགས་པ་དུ་མ་ཡི་སྒོ་ནས་ཡང་ནས་ཡང་དུ་དཔྱད་ན། དངོས་པོར་གྲུབ་རིགས་པའི་ཚུལ་དུ་མ་ཡིས་དཔྱད་ཀྱང་དོན་དུ། མཁས་པ་ཇི་ལྟ་བུ࿏་ཞིག་གིས࿏་རིགས་པས་དཔྱད་ན་མི་རྙེད་པའི་ཕྱིར་ན། དངོས་པོར་མི་རུང་བ་དང་། གཞན་ཡང་དེ་ལྟ་བུའི་གཟུང་འཛིན་གཉིས་སུ་མེད་པའི་ཡེ་ཤེས་དེ་ཡོད་པར་རྟོགས་བྱེད་ཀྱི་ཚད་མ་དེ་གང་རེད࿏་ཞུས་ནས་ཟེར་ན། སེམས་ལས་བྱུང་བ་ཡིན་ཟེར། དེ་སེམས་ལས་བྱུང་བ་ཡིན་དང་། སེམས་ཁོ་རང་། དངོས་ཡིན། དང་པོ་སེམས་ལས་བྱུང་བ་ཡིན་ན། སེམས་ལས་བྱུང་བ་ཡི་སེམས་ཁོ་རང་འདི་ག་འདྲ་འདུག། དེ་ནས། སེམས་ཁོ་རང་ལ། དུས་གསུམ་སྐད་ཅིག་གི་ཆ་ཤས་ལ་སེམས་ཟེར་མཁན་འདི་རེད། ཟེར་རྒྱུ་ཅིག་དང་། གཟུགས་དང་། དབྱིབས་དང་། ཁ་མདོག། དངོས་པོ་ཕྲད་༼མ་་་་༽གང་ཡང࿏་གོ་རྒྱུ་མ་རེད་དུས། དེ་ནས། སེམས་ཁོ་རང་མ་གྲུབ་ཚར་ནས་བཟུང་ཏེ། དེ་ནས། སེམས་ལས་བྱུང་ས་མེད་ཚར་ནས། འབྱུང་རྒྱུའི་སེམས་དེ་ཡང་། རྫུན་པར་ཡིན་པ་སྔར་ནས་གཏན་ལ་ཕབ་ཟིན་པ་ཡིན། དེ་ནས། ཡུལ་ཅན་ཤེས་པ་རྫུན་པས་ཡུལ་བདེན་པ་མཐོང་དུ་མི་རུང་། ཕྱི་མ་སེམས་ཁོ་རང་དངོས་གནས་ཡིན་ཟེར་ན། སེམས་གཅིག་པུ་དེ་ལ། དེ་ནས། གཞལ་བྱ། སེམས་གཅིག་ཁོ་རང་དེ་ཡིས་གཞལ་བྱ་འཇལ་བྱེད་ཀྱི་ཡུལ་དང་ཡུལ་ཅན་གཉིས་ཡོད་དམ་མེད། གཞལ་བྱ་འཇལ་བྱེད་ཀྱི་ཡུལ་ཡུལ་ཅན་གཉིས་ཡོད་ན། དེ་ནས། སེམས་ད་ལྟ་ཡོད་མེད་རང་གིས་མྱོང་བ་ཡི་སྒོ་ནས་ཤེས་རྒྱུ་རེད་དུས། གཉིས་སུ࿏་འགྲོ་བས་ན། ༼སེམས་་་་༽ མི་གཅིག་ལ་སེམས་གཉིས། ཡུལ་གྱི་སེམས་གཅིག། ཡུལ་ཅན་གྱི་སེམས་གཅིག། ཡོད་དགོས་རྒྱུ་རེད࿏། མི་འཐད་པ་དང་། 

དེ་ནས། གཉིས་སུ་མེད་ཟེར་མཁན་ཞིག་ཡིན་ན། དཔེར་ན། ཕྱུགས་ཀྱི་རྭ་གཡས་གཡོན་གཉིས། གཅིག་ཏུ་བསྒྲིལ་བཞག་དུས། རྐུས་པ་དཀར་དམར་གཉིས࿏། གཅིག་ཏུ་བསྒྲིལ། ཟུང་འཇུག་རེད་སོང་ན། དེ་ཟུང་འཇུག་འདི࿏། ༺སྦས་༻ཉེན་གྱི࿏་མ་རེད། དཀར་པོར࿏་བལྟས་བཞག་ན། ནག་པོ་འཇོམས་ཚར་ཡོད་རེད࿏། ནག་པོ་མེད་ན། དཀར་པོ་འཇོམས་ཚར་ཡོད་རེད་དུས། དེར་མ་ཟད། དེ་ནས། གཉིས་མེད་ཀྱི་ཡེ་ཤེས་ཟེར། གཟུང་འཛིན་གཉིས་སུ་མེད་པའི་ཡེ་ཤེས་ཟེར་མཁན་ཞིག། ད་ལྟ་རྟོགས་བྱ་མཐར་ཐུག་པ་ཞིག་ཡོད་གསུངས་བསྡད་རྒྱུ་དེའང་། དངོས་གནས་དྲང་གནས་འདི་རེད་ཟེར་རྒྱུ། དངོས་པོ། མཚན་མ། ཐེར་གཟུགས་ཅིག་ཡོད་ན། གཏན་ནས་ཡོད་སྲིད་ཀྱི་མ་རེད་དུས། དེ་ནས། གཉིས་མེད་ཀྱི་ཡེ་ཤེས་དེའང་། ངེས་པར་བདེན་གྲུབ་ཏུ་ཡོད་ནས་བཟུང་ཏེ། བདེན་པར་གྲུབ་པ་ཞིག་ཡིན་ན། རྒྱུ་ལས་སྐྱེ་དགོས་རྒྱུ་རེད། དེ། རྒྱུ། ག་ནས་སྐྱེ་བསྡད་ཡོད་རེད་ཟེར་ན། རྒྱུ། དཔེར་ན། ཞིག་པ་ཞིག་ལས་སྐྱེས་དང་། མ་ཞིག་པ་ཞིག་ལས་སྐྱེས། རྒྱུ་ཞིག་པ་ཞིག་ལས་སྐྱེ་ན། དཔེར་ན། ཕ་ཤི་ཚར་ན། ཕ་ཤི་ཚར་དུས་བུ་ད་ལྟ་བ་ཞིག་གཏན་ནས་འབྱུང་ལོ་ཡི་མ་རེད་དུས། དེ་ནས། ཞིག་པ་འདས་པའི་དངོས་པོ་ཐམས་ཅད་༼དངོས་་་༽ དངོས་མེད་ཡིན་པའི་ཕྱིར་ན། དངོས་པོ་སྐྱེ་མི་སྲིད་པའི་ཕྱིར། དངོས་མེད་ཞིག་ལས་དངོས་པོ་ཞིག་སྐྱེ་དགོས་ན། གཏན་ནས་སྲིད་ཀྱི་མ་རེད། ༼མེ་དང་༽ མེ་ལས་ཆུ་འབྱུང་བ་ལྟ་བུ་རེད། དེ་ནས། ས་བོན་འགགས་ཟིན་པའི་ཕྱིར་ན་རྒྱུར་མི་འགྱུར་ལ། དེ་ནས། ཕྱི་མ། མ་ཞིག་པ་ཞིག་གིས་སྐྱེས་ན། རང་རྒྱུ་མ་ཞིག་བཞིན་དུ་ཟེར། ཁོ་རང་གིས། ད་ལྟ་བ་ཡིན་བཞིན་དུ་འབྲས་བུ་བསྐྱེད་ན། ཡང་མེད་ནས་བཟུང་ཏེ། རྒྱུ་དེ་འབྲས་བུ་རེད་འགྲོ་དགོས། ཡང་ན་འབྲས་བུ་འདི་རྒྱུ་རེད་འགྲོ་ལེ་མ་གཏོགས་རྒྱུ་འབྲས་སྔ་ཕྱིའི་རྣམ་པར་དབྱེ་བ་དོན་མེད་དུ་ཐལ་བའི་ཕྱིར་ན། བསྐྱེད་བྱ་སྐྱེད་བྱེད་ཀྱི། མི་འཐད་པ་ཡི࿏་ཕྱིར་རོ། །དེ་ལྟར་ན་དང་པོར། ཆོས་ཉིད་སེམས་ཀྱི། ཆོས་༺ཞིག་༻གི་ངོ་བོ་དེ། སྐྱེ་བ་མེད་ན། 

དེ་ནས། ༼དང་་་༽་་་ཟེར་དུས། དང་པོ་དངོས་པོ་ཟེར་མཁན་ཞིག། ཚུར་བརྟེན་ནས་སྐྱེས་སོང་མེད་ན། ཕར་འཆི་བ་ཟེར་མཁན་གཏན་ནས་སྲིད་ཀྱི་མ་རེད། མཐར་འགག་པ་མི་སྲིད་ལ། དེ་ནས། མཐར་འགག་པ་་་་། དེ་གཉིས་མེད་ན་ཟེར་དུས་ཞིག། སྐྱེ་བ་དང་འགག་པ་དེ་གཉིས་མེད་ན། སྐྱེ་བ་དང་འགག་པ་གཉིས་ལ་བལྟས་ནས࿏་དབུས་ཞིག་གདགས་དགོས་རེད་ཟེར་མ་གཏོགས། སྐྱེ་བ་འགའ་མེད། འགག་པ་འགའ་མེད་ན། དེ་གཉིས་ལ་མ་བལྟས་པའི་དབུས་ཡན་གར་བ་ཞིག་གནས་པ་མི་སྲིད་དེ། དེའི་ཕྱིར་ན། དེ་ནས། སྐྱེ་བ་དང་འགག་པ་གཉིས་ཡང་། ཕན་ཚུན་གཅིག་ལ་གཅིག་ལྟོས་ཏེ་སྐྱེ་བ་ལ་ལྟོས་ཏེ་འགག་པ། འགག་པ་ལ་ལྟོས་ཏེ་སྐྱེ་བ། ལྟོས་རེད་ཟེར། སྐྱེ་འགག་གཉིས་པོ་ཕན་ཚུན་ལྟོས་གྲུབ་རེད་ཚར་ན། འདུས་ཤེས་མང་པོ་ཞིག་བྱས་བཞག་ན། དེའི་བརྒྱུད་པ་ཞིག་བཞག་བཞག་ན། སྡུག་བསྔལ་ཐམས་ཅད་ཞི་འགྲོ་ཡི་རེད་དུས། དཔེ་དེ་བཞིན་དུ། སྐྱེ་བ་མེད་པ་ཞིག་གཏན་ལ་ཕབ་ན། དེ་ནས། འགག་པ་དང་། ད་ལྟ་བའི་ཆོས་ཐམས་ཅད་ཀྱང࿏་། རྟེན་མེད་དུ་གཏན་ལ་ཕབ་འགྲོ་རྒྱུ་མ་གཏོགས་ཡོད་རྒྱུ་མ་རེད་དུས། དེ་ནི་ཕན་ཚུན་ལྟོས་ཏེ་གྲུབ་པའི་ཕྱིར་ན། སྐྱེ་འགག་དབུས་སུ་འཛིན་པ་ལྟར་སྣང་ཟེར། དཱ། ཀུན་རྫོབ་མིང་ཙམ་བརྡ་ཙམ་བཏགས་ན་ནི། སྐྱེ་བ་མིན་པ་འགག་པ་ཟེར། བརྡ་སྤྲད་རྒྱུ་ཞིག་ཡོད་རེད་ཟེར་མ་གཏོགས། རིགས་པ་ཡིས། མས་དཔྱད་བཞག་ན། སྐྱེ་འགག་དབུས་སུ་འཛིན་པ་ལྟར་སྣང་བའང་བློ་འཁྲུལ་པ་ཡི་སྒོ་ནས། དཔེར་ན། ཐག་ཕྲ་ཡི་སྟེང་དུ། ༺ནང་ར་རིགས་ཅིག་༻ལ་ཐག་པ་ཕྲ་བོ་འདི་སྦྲུལ་རེད་བསམ་འོང་ན། འདི། སྦྲུལ་བསམ་རྒྱུ་ཡི། རྗེས་མཐོང་བྱེད་རྫི་ཡི་སྦྲུལ་དངོས་གནས་འདི་ཐག་པ་ཡི་སྟེང་ནས་དང་པོ་ནས࿏་ཡོད་མ་རེད། སྦྲུལ་རེད་བསམ། སེམས་ཞེད་སྡོད་པའི་སྐབས་ལའང་ཡོད་མ་རེད། ཐག་ཕྲ་སྦྲུལ་མ་རེད། ཐག་པ་རེད་བསམ་གཏན་ལ་ཕབ་སོང་དུས་སྐབས་ལ་ཡོད་མ་རེད་དུས། དཔེ་དེ་བཞིན་དུ། ཡུལ་དང་ཡུལ་ཅན་གྱི་འཛིན་པ་ཐམས་ཅད། ད་ལྟ་སྦྲུལ་བཏགས་བཞག་དུས། བློ་འཁྲུལ་བས་བཏགས་པ་ཞིག་གི། དེ་ནས། གློ་བུར་བ་ཟེར་མཁན་འདི། སྔ་ནས་མེད་པ་གསར་པ་ཞིག་རེད་ཟེར་མཁན་འདི། འཁྲུལ་པའི་ངོ་བོ་ཡིན་པས། དོན་དུ་བདེན་པར་མ་གྲུབ་པས། རང་བཞིན་མེད་པར་གཏན་ལ་ཕབ་པར་གྱུར་བ་ཡིན་ནོ། འོ་ན་མེད་པ་དེ་ཙམ་ཟེར་དུས་ཀྱི་སྐྱེ་བ་འགའ་མེད། འགག་པའང་མེད། གནས་པ་མེད་པ། མེད་པ་མེད་རྐྱང་འདི་གནས་ལུགས་མཐར་ཐུག་པ་ཡིན་ནམ་སྙམ་ན། དེ་གནས་ལུགས་མཐར་ཐུག་མ་ཡིན་ཏེ། དཔེར་ན་ཡོད་དང་མེད་ཟེར་མཁན་འདི། ཡོད་པ་ལ་ལྟོས་ཏེ་མེད་པ། མེད་པ་ལ་ལྟོས་ཏེ་ཡོད་པ་ཕན་ཚུན་ལྟོས་ཏེ་དགོས་པའི་ཕྱིར་ན། དེ་ནས། གཟོད་མ་ཉིད་ནས་ཡོད་མ་མྱོང་བའི་མེད་པ་ཇི་ལྟར་འགྲུབ་སྟེ། འགྲུབ་ཀྱི་མ་རེད། དཔེར་ན། ཕྱུགས་ལ་རྭ་གཡས་ཡོད་ན། གཡོན་བཏགས་ཆོག་གི་རེད། གཡོན་ཡོད་ན་གཡས་བཏགས་ཆོག་གི་རེད་ཟེར་མ་གཏོགས། གཡས་གཏན་ནས་མེད་ན་གཡོན་ཟེར། གདགས་བྱ་འདོགས་བྱེད་ཡོད་མ་རེད་དུས། གཉིས་ཀ་དེ་བས་ཀྱང་གནས་ལུགས་མ་ཡིན་ཏེ། 

དེ་གཉིས་ཕན་ཚུན་རྫས་འགལ་བས་ཟེར། ཡོད་པ་དང་མེད་པ་གཉིས་མེ་དང་ཆུ་ལྟ་བུ། གཅིག་ནི་དངོས་ཡོད་རེད། གཅིག་ནི་དངོས་མེད་རེད་དུས། རྫས་འགལ་བས་ན། དེ་གཞི་གཅིག་གི་སྟེང་དུ་ཡོད་མེད་གཉིས་ཀ་འགྲུབ་མི་སྲིད་པ་དང་། སྔར་བཤད་པའི་རིགས་པ་ཐམས་ཅད་ཐོག་ཏུ་འབབ་པར་འགྱུར་བའི་ཕྱིར་རོ། །དེས་ན། ཡོད་མེད་གཉིས་ཀ་མ་ཡིན་པ་ཕུང་པོ་གསུམ་པ་ཞིག་དཱ། ཡོད་པའང་མ་ཡིན། མེད་པ་ཡང་མ་ཡིན་སོང་རྒྱོགས་ཀྱི་ཕུང་གསུམ་པ་ཞིག། ཤེས་བྱ་ལ་གཏན་ནས་སྲིད་ཀྱི་མ་རེད། དེ་ནས། དེ་མི་སྲིད་དུས། དེ་ལྟར་རིགས་པའི་ཚུལ་ཟབ་མོས་ཇི་ལྟར་དཔྱད་ཀྱང་། དེ་ནས། གཟུང་འཛིན་གྱི་དངོས་པོ་དེ་ཐམས་ཅད་ཡོད་པ། མེད་པ། སྤྲོས་པའི་མཐའ་ཐམས་ཅད་ལས་ནམ་ཡང་ཐུག་པར་མི་འགྱུར་ཏེ། ཡུལ་རང་ངོས་ནས་སྤྲོས་པ་ཐམས་ཅད་ཉེ་བར་ཞི་བའི་ཕྱིར་རོ་ཟེར། གནས་ལུགས་མཐར་ཐུག་གི་ངོ་བོ་ཡིན་ན། དེ་ནས། གང་གིས་རྟེན་ཅིང་འབྲེལ་བར་འབྱུང་། །འགག་པ་མེད་པ་སྐྱེ་མེད་པ། །ཟེར་མཁན་འདིའི་རང་བཞིན་དུ་སླེབས་ཚར་ན། དེ་ནས། ལྟོས་བྱ་ལྟོས་བྱེད། སྣང་བ་དངོས་པོ། ཡོད་པ་མེད་པ་གཅིག་ཏུ་གཏན་ལ་ཕབ་ཡོད་དུས། གྲུབ་པ་ཞིག་དང་། བརྡར་བཏགས་རྒྱུ་མ་རེད་དུས། དེ་ནས། སྤྲོས་པ་ཐམས་ཅད་ཞི་ཚར་ན། སྤྲོས་པ་ཞི་བ་ཡི་མཐར་ཐུག་པ་འདི་ནི། བདག་ཅག་གི་སྟོན་པ་ཡིས། ཟབ་ཞི་སྤྲོས་བྲལ་འོད་གསལ་འདུས་མ་བྱས། །བདུད་རྩི་ལྟ་བུའི་ཆོས་ཤིག་བདག་གིས་བརྙེས། །ཟེར་མཁན་དེ་ལ་ཐུག་འགྲོ་རྒྱུ་རེད་དུས། དེ་ལ࿏་མ་ཐུག་གི་བར་དུ་ལེགས་པར་གཏན་ལ་ཕབ་དགོས་པ་ཡིན་གསུངས། 

དེ་ནས། བཞི་པ། གཉིས་སུ་མེད་པའི་ཡེ་ཤེས་ཀྱི་ངོ་བོར་གཏན་ལ་ཕབ་པ་འདི། འཛིན་པ་ཐམས་ཅད་འགོག་པའི་ཚུལ་དང་། དཔྱད་མཐར་མཉམ་པར་བཞག་པའི་ཚུལ་ཏེ་གཉིས་ཡོད་པའི་ནང་ནས། དང་པོ་འཛིན་པ་ཐམས་ཅད་འགོག་པའི་ཚུལ་ཞེས་པ་འདི་རེད་དུས། དེ་ནས། དགག་བྱའི་སྤྲོས་པ་མཐའ་དག་ཀྱང་། །གཟོད་ནས་རང་བཞིན་མ་དམིགས་ཕྱིར། །དེ་ཉིད་བཀག་པའི་སྤྲོས་བྲལ་ཀྱང་། །དོན་དུ་གྲུབ་པ་ཡོད་མ་ཡིན། །ཞེས་པའི་སྒོ་ནས་བསྟན་པར་མཛད་པ་སྟེ། དེ་དཔེར་ན། འཛིན་པ་ཞུགས་ན་ལྟ་བ་མིན་ཟེར་མཁན་དེ་རེད་དུས། འཛིན་པ་ཞིག་ཡོད་ཚར་ན། ལྟ་བ་མཐར་ཐུག་པ། ཡང་དག་པ་ཞིག་གཏན་ནས་ཡོད་རྒྱུ་མ་རེད། དེའི་ཕྱིར་ན། འཛིན་པ་མེད་པ་ཡི་གཤིས་ཅིག་ལ་ཐུག་དགོས་རེད། དེ་ནས་འཛིན་པ་དེ་ཉིད་གང་རེད་ཟེར་ན། 

མཐར་ཐུག་དཔྱོད་པའི་རིག་ཤེས་ཚད་ངོར། མཐར་ཐུག་ཟེར་ན། དེ། ད་ལྟ། ཆོས་ཐམས་ཅད་བདེན་པ་གཉིས་ཀྱི་སྒོ་ནས་གཏན་ལ་ཕབ་དགོས་དུས། མཐར་ཐུག་དེ་དོན་དམ་བདེན་པ་རེད། དོན་དམ་བདེན་པ་དེ་ལའང་། རྣམ་གྲངས་པའི་དོན་དམ་བདེན་པ་དང་། རྣམ་གྲངས་མ་ཡིན་པའི་དོན་དམ་བདེན་པ་གཉིས་ཡོད་རེད། ཉམས་སུ་མྱང་བྱ་མཐར་ཐུག་གི་ངོ་བོ་དེ། རྣམ་གྲངས་མ་ཡིན་པའི་དོན་དམ་བདེན་པ་དེ་རེད། འདི། དོན་དམ་བདེན་པ་གཏན་ལ་ཕབ་པ་ལ། ད་ལྟ་༺ང་ཚོ་༻སོ་སོ་སྐྱེ་བོ་རྣམས་ཀྱིས། ཐོས་པའི་སྒྲོ་འདོགས། རིགས་པ་ཡི་སྒོ་ནས་གཏན་ལ་ཕབ་དགོས་རྒྱུ་རེད་ཟེར་མ་གཏོགས། དེ་མིན་ན། དོན་དམ་གྱི་བདེན་པ་འདི། མྱོང་བ་ཡི་ཐོག་ལ་སླེབ་ཀྱི་མ་རེད། རིགས་པ་ལས། རྗེས་དཔག་གི་རིགས་པ་རེད་དུས། དེ་ནས། སངས་རྒྱས་བཅོམ་ལྡན་འདས་ཀྱིས་གསུངས་བཞག་རྫི་ཡི་བཀའ། རྗེས་འཇུག࿏་མཁས་པ་དཔལ་མགོན་འཕགས་པ་ཀླུ་སྒྲུབ་ཀྱི་དབུ་རྩ་བ། རིགས་ཚོགས་ལ་སོགས་པ་ལྟ་བུ་དང་། དབུ་མ་འཇུག་པ་ཡི་ཤིང་རྟ་རྣམ་བདུན་ལྟ་བུའི་རིགས་པ་ཞིག་གིས་དཔྱད་བཞག་ན། དེ་ནས། ཡོད་མེད་མཐའ་ལས་འདས་པའི་ཆོས་ཉིད་དེ་འདྲ་ཞིག་ཡིན་ས་རེད་བསམ། དཔེ་ཆ་ཡི་གོ་བའི࿏་སྒོ་ནས། ཅིག་ཡོང་འོང་རྒྱུ་རེད་དུས། འདི། གོ་བ་ཡི་ངེས་ཤེས་མཐར་ཐུག་པ་ཞིག་སྐྱེས་ན། བསམ་པའི། ཐོས་བསམ་སྒོམ་གསུམ་གྱི་ཤེས་རབ་ཟེར་མཁན་ནང་ནས། བསམ་པའི་ཤེས་རབ་ཟེར་མཁན་དེ་རེད། དེའི་ཕྱིར་ན། མཐར་ཐུག་པ་དཔྱོད་པའི་རིག་ཤེས་ཚད་མའི་ངོར། དགག་བྱའི་སྤྲོས་པ། ཡུལ། ད་ལྟ། ཕྱི་གཟུང་བ་ཡུལ་དང་། ནང་འཛིན་པ་སེམས་ཀྱི་༺མ་ཞུགས་༻སྤྲོས་པ་དང་ནི། ཡོད་པ་དང་། མེད་པ་དང་། ཡོད་མེད་གཉིས་ཀ་དང་། གཉིས་ཀ་མ་ཡིན་པ་མཐའ་དག་བྱེ་བྲག་རེ་རེ་ནས་དོན་དུ་ཡོད་པར་མ་གྲུབ་པའི་ཚུལ། མེད་པར་མ་གྲུབ་པའི་ཚུལ། གཉིས་ཀ་མ་གྲུབ་པའི་ཚུལ། གཉིས་མིན་མ་གྲུབ་པའི་ཚུལ་རིམ་པ་བཞིན་དུ་དཔྱད་དུས། བདེན་པར་མ་གྲུབ་སྟེ། སྔར་སྨོས་པའི་རིགས་པས་དཔྱད་ན། འདི། ཡོད་པ་དང་མེད་པ་ཟེར་རྒྱུ་འདི་སྟོང་པ་ཉིད་དེ། དང་པོ་ཡོད་པའི་དུས་ནས་ཡོད་མེད་ཀྱི་མཐའ་ལས་འདས་སོང་རྫི་རེད་ཚར་རེད་མ་གཏོགས། དང་པོ་སྔོན་ནས་བུམ་པ་ལྟ་བུ་ཞིག་ཡོད། རྗེས་ནས། དེ་ཐོ་བས་བཅག་འོང་དུས། བུམ་པ་དངོས་མེད་རེད་སོང་། དེ་ལྟ་བུ་མ་རེད་དུས། སྔར་འདོད་པའི་རིགས་པས་དཔྱོད་ན། རང་བཞིན་གྱིས་མ་གྲུབ་པའི་ཕྱིར་ན། དེ་ནས། ཡོད་པ་དང་མེད་པ། གཉིས་ཀ་དང་གཉིས་མིན་ཐམས་ཅད་བཞི་ཀ། ལྷན་ཅིག་ཏུ་ཚོགས་པ་ལ་ལྟོས་ཏེ། དེ་ནས། ཡོད་པ་ལ་ལྟོས་ཏེ་མེད་པ། ཡོད་མེད་གཉིས་ཀ་ལ་ལྟོས་ཏེ་གཉིས་ཀ་ཡིན་པ་གཉིས་ཀ་མ་ཡིན་པའིཅི་སྤྲོས་པ་སྤྱི་ཙམ་ཉིད་དུ་ཡང་། དེ་རིགས་པས་དཔྱད་ན། བདེན་པར་མ་གྲུབ་སྟེ། རྩོམ་གཞི་གཟུང་བ་དང་འཛིན་པ་གཉིས་བྱེད་བྲག་མེད་པའི་ཕྱིར་ན། དེ་ནས། རྩོམ་གཞི་དེ་ལྟ་བས་ན་སྤྱི་དང་བྱེ་བྲག་གཉིས་ཀྱི་སྤྲོས་པ་ཐམས་ཅད་བདེན་པར་མེད་པས། 

སྤྲོས་པ་དེ་དག་བཀག་པའི་གྲུབ་དོན་སྤྲོས་བྲལ་སྤྱི་ཙམ་དུའང་བདེན་པར་མ་གྲུབ་སྟེ། དེ། སྤྲོས་པ་བྲལ་བའི་ཡེ་ཤེས་རེད་ཟེར། དོ་དགོང་། གཟུང་ས་གཏན་ནས་ཡོད་མ་རེད། དེའི་ཕྱིར་ན། མེད་པ་བཀག་པས་ཡོད་པ་འགྲུབ་མི་སྲིད་པའི་ཕྱིར་ན། དོན་དུ་སྤྲོས་བྲལ་ཉིད་ཀྱང་རང་བཞིན་གྱིས་གྲུབ་པ་ཡོད་པ་མ་ཡིན་པས་ཟེར། དེ་ནས། ཚིག་བྲལ་ངག་གི་ལམ་གྱིས་མི་མཚོན་པའི། །སེམས་དང་ཡིད་ཀྱི་རྒྱུ་བ་རྣམ་སྤངས་པ། །ཞེས་བརྗོད་པའི་ཚིག་གི་ཡུལ་དུ་སྤྲོས་པ་ཡོད་མེད་ཀྱི་སྟེང་ནས་མ་གྲུབ་པའི་ཕྱིར་ན། རང་བཞིན་ཡོད་པར་གྲུབ་པ་མ་ཡིན་པས། དེ་ནས། མ་ཡིན་པའི་༼ཆོས་༽ཆོས་ཉིད་ཀྱི་ངོ་བོ་དེ་ལས་ཤར་ན། ཕྱི་གཟུང་བ་ཡུལ། ནང་འཛིན་པ་སེམས། ཐམས་ཅད་སྤྲོས་བྲལ་བའི་ཆོས་ཉིད་དེ། དེ་ནས། མཐར་ཐུག་གི། ངོ་མ་ཉམས་མྱོང་གི་སྒོ་ནས་གཏན་ལ་ཕབ་དགོས་ན། དེ་ནས། བསམ་གྱིས་མི་ཁྱབ་པའི་ཆོས་ཉིད་ཟེར་རྒྱུ་དེ་རེད་དུས། སྨྲ་བསམ་བརྗོད་མེད་ཤེས་རབ་ཕ་རོལ་ཕྱིན། །ཟེར་རྒྱུ་འདི་རེད། མཁས་པ་པཎྜི་ཏ། རིག་པའི་གནས་ཐམས་ཅད་ཐོགས་པ་མེད་པ་ཞིག་ཡོད་ནའང་ཆོས་ཉིད་མཐར་ཐུག་འདི་བསྟན་དགོས་ན། བསྟན་ཤེས་ཀྱི་མ་རེད། དེ་རྫོགས་པའི་སངས་རྒྱས་བཅོམ་ལྡན་འདས་ཀྱིས་ཀྱང་། ཆོས་ཉིད་མཐར་ཐུག་དེ་བསྟན་དགོས་དུས་བཟུང་སྟེ། དེ་སྟོང་པ་ཡི་ཕྱོགས་ནས། ནམ་མཁའ་ལྟ་བུ་ཟེར། ལྟ་བ་ཡི་ཕྱོགས་ནས་ཉི་མ་ལྟ་བུ་ཟེར། ཆ་ཤས་ཆ་ཤས་དཔེ་ཡིས་མཚོན་སྡོད་རྫི་མ་གཏོགས་སྟོང་ཉིད་གོང་པོ་འདི། འདི་འདྲ་རེད་ཟེར། དཔེ་གཅིག་གིས་མཚོན་བྱ་གཏན་ནས་ཡོད་པ་མ་རེད། དེའི་ཕྱིར་ན། དེ་མེད་དུས། དེ་ནས། འཕགས་པ་རྣམས་ཀྱིས་མཉམ་བཞག་དེས་གཟིགས་སོང་ན། འཕགས་པའི་མཉམ་བཞག་མཐར་ཐུག། སངས་རྒྱས་འཕགས་པའི་མཉམ་བཞག་གིའང་། དེ་ལ་༼དེ་༽༼དགོངས་པ་མི་གཡོ་བའི་ངང་ནས། སོ་སོ་རང་རིག་པའི་ཡེ་ཤེས་ཀྱི་སྤྱོད་ཡུལ་རེད་བསྡད་རེད་ཟེར་མ་གཏོགས།༽༼སེམས་ལ། ཅིག༽དགོངས་པ་མི་གཡོ་བའི་ངང་ནས། སོ་སོ་རང་རིག་པའི་ཡེ་ཤེས་ཀྱི་སྤྱོད་ཡུལ་རེད་བསྡད་རེད་ཟེར་མ་གཏོགས། སེམས་ལ། ཅིག སྤྱོད་ཡུལ་གཏན་ནས་མེད་པས་ན། བསམ་གྱིས་མི་ཁྱབ་པའི་ཚུལ་དུ། འདི། བསམ་གྱིས་མི་ཁྱབ་པའི་ངོ་བོ་དེ་ལ་བཞག་ན། གཟུང་འཛིན་གྱི་བློ་ཞིག་གཏན་ནས་ཡོད་མ་རེད། དེའི་ཕྱིར་ན། བློ་ཟེར་མཁན་འདི། ཀུན་རྫོབ་བློ་འཁྲུལ་པ་ཡི་དབང་དུ་བཏང་ནས། བློ་ལས་འདས་པའི་ཡེ་ཤེས་ཀྱིས་གཏན་ལ་ཕབ་དུས། དཱ། ཆ་ཤས་དེ་ཡོད་པ་བཀག་ནས། སྣང་ཕྱོགས་ནས་རེ་རེ་གཏན་ལ་ཕབ། སྣང་ཕྱོགས་ནས་རེ་རེ་དེ་མཐར་ཐུག་གྲུབ་མཐའ་དེ་སྟེང་ལ་ཕབ་དགོས་རེད། དཔེར་ན་འཛམ་བུ་གླིང་གི་ཆུ་ཀླུང་ཐམས་ཅད། རྒྱ་མཚོ་ནང་ལ་འགྲོ་བསྡད་དུས། རྒྱ་མཚོ་ཞིག་རེད་འགྲོ་རེད་བ། དཔེ་དེ་བཞིན་དུ། སྣང་ཕྱོགས་དང་སྟོང་ཕྱོགས་ཐམས་ཅད་ནས་མ་གྲུབ་པར་གཏནལ་་ཕབ་དུས་མཐར་ཐུག་བསམ་གྱིས་མི་ཁྱབ་པའི་ཆོས་ཉིད་སྤྲོས་པ་དང་བྲལ་བ་དེ་ལ། ཉེ་བར་ཞི་བ་ཡི་མཐར་ཐུག་དེ་ལ་ཐུག་སོང་ན། དེ་ནས། ཐོས་པ་༼གང་ལའང་༽ཅིག་གིས࿏་གཏན་ལ་ཕབ། བསམ་པ་ཡི་སྒོ་ནས་ཉམས་སུ་མྱོང་བ་ལ། དེ་ནས། ཞི་གནས་དང་ལྷག་མཐོང་གི་ཏིང་ངེ་འཛིན་གྱི་སྒོ་ནས་སྒོམ་བྱ་རེད་དུས། དེ་ལྟར་ཡིན་པའི་ཚུལ་སློབ་དཔོན་ཀླུ་ཡིས། གཞན་ལས་ཤེས་མིན་ཞི་བ་དང་། །སྤྲོས་པ་རྣམས་ཀྱིས་མ་སྤྲོས་པ། །རྣམ་རྟོག་མེད་དོན་ཐ་དད་མིན། །དེ་ནི་དེ་ཡི་མཚན་ཉིད་དོ། །ཟེར་དུས། དེ་ནས། སོ་སོ་རང་རིག་པའི་ཡེ་ཤེས་ཀྱི་སྤྱོད་ཡུལ་གྱི་ཆོས་ཉིད་དེ་ལ། ཕ་གི། སེམས་ཅན་ཐམས་ཅད་ཀྱི་རྒྱུད་ལ་ཁམས་བདེ་བར་གཤེགས་པའི་སྙིང་པོ་ཡིས་ཏིལ་ལ་མར་བཞིན་དུ་ཁྱབ་བསྡད་ཡོད་རེད་མ་གཏོགས། གཞན་ཞིག་གིས། བསྟན་བྱ་སྟོན࿏་བྱེད་བྱས་ནས࿏་གཏན་ནས་ཡོད་མ་རེད། དེའི་ཕྱིར་ན། དེ། བསྟན་བྱ་སྟོན࿏་བྱེད་མེད་ཚར་དུས། དེ་ནས། དེ། ཆོས་ཐམས་ཅད་སྤྲོས་པ་ཐམས་ཅད་ཞི་ཚར་དུས། སྤྲོས་པ་ཞི་བ་དང་། དེ་ནས། ཡོད་པ། མེད་པ། གྲུབ་མཐའ་ཡི་ལྟ་བ། སྒོམ་པ། སྤྱོད་པ། ལུང་། རིགས་པ་རྣམས་ཀྱིས་ག་ཚོད་སྤྲོས་བསྡད་ནའང་། ཆོས་ཉིད་མཐར་ཐུག་གཏན་ལ་ཕབ་ཤེས་ཀྱི་མ་རེད་དུས། དེའི་ཕྱིར་ན། ཚིག་བྲལ། ངག་གིས་དབེན་རྒྱུ། མི་མཚོན་གསུང་རྒྱུ་འདི་རེད། འདི། ཆོས་ཉིད་མཐར་ཐུག་པ་འདི། སོ་སོའི་སྐྱེ་བོའི་བློ་ཡི་རྣམ་རྟོག་གི་ཡུལ་དུ། ཅིག་འཚོལ་དགོས་ན། བློ་ཡི་རྣམ་རྟོག་གི་ཡུལ་དུ་འགྱུར་འོང་ན། འཁྲུལ་པ་ཀུན་རྫོབ་བྱེད་རྒྱུ་མ་གཏོགས་གཏན་ནས་མེད་བསྡད་དུས། རྣམ་རྟོག་མེད་པའི་དོན་ལ། དེ་ནས། ཆོས་ཉིད་སྟོང་པ་དེའི་ངང་ནས་བཞག་བཞག་ན། ཁམས་གསུམ་འཁོར་བའི་ལས་དང་ཉོན་མོངས་པ་ཟེར་མཁན་ཞིག་ཡང་། ཆོས་ཉིད་སྟོང་པ་ལས་༺སྤྲོས་༻ཉེན་གྱི་མ་རེད། མྱ་ནང་ལས་འདས་པའི་སྐུ་དང་ཡེ་ཤེས་ཟེར་མཁན་ཞིག་དཱ། གསར་དུ་འགྲུབ་དགོས་ཀྱི་མ་རེད། འདི། འགྲུབ་མ་དགོས་པའི་ངོ་བོ་དེ་ནི། ཆོས་ཉིད་དེ་ཡི་མཚན་ཉིད་དོ། །ཞེས་པ་དང་། 

མགོན་པོ་ཞི་བ་ལྷས། གང་ཚེ་དངོས་དང་དངོས་མེད་པ། །བློ་ཡི་མདུན་ན་མི་གནས་པ། །དེ་ཚེ་རྣམ་པ་གཞན་མེད་པས། །དམིགས་པ་མེད་པར་རབ་ཏུ་ཞི། །ཞེས་པ་ལ་སོགས་པས་མཚོན་ཏེ་རྒྱ་ཆེར་གསུངས་པ་ཡིན། དེས་ན། འཁོར་འདས་སྣང་ཚུལ་གྱི་ཆོས་རྣམས་མ་ལུས་པ་ཐམས་ཅད། སྣང་ལུགས་ཀུན་རྫོབ་ཀྱི་ངོས་ནས་ཡིན་ན། ཀུན་རྫོབ་ཀྱི་བདེན་པ་དེ། གཏན་ནས་བསླུ་བ་མེད་པའི་བདག་ཉིད་རེད་དུས། དེ་ནས། ༼རྒྱུ་༽ རང་རང་གི་རྒྱུ་རྐྱེན་རྟེན་འབྲེལ་ལ࿏་བརྟེན་ནས་སྐྱེས་པའི་ཕྱིར་ན། གཏན་ནས་མེད་པ། རི་བོང་གི་རྭ་དང་། མོ་གཤམ་གྱི་བུ་ལྟ་བུ་ཅི་གང་མ་རེད། གནས་ལུགས། དོན་དམ་༼ངོ་བོ་༽ བདེན་པའི་ངོས་ནས་བཤད་ན། རྒྱུ་རྐྱེན་རྟེན་འབྲེལ་གྱིས་བསྐྱེད་བཞག་པ࿏་དེ། ད་ལྟ་རིགས་པས་ཧ་ལམ་དཔྱད་པའི་འགོ་ཙམ་ཞིག་བསྟན་པ་དེ་ཡིན། བདེན་པར་གྲུབ་པ་ཞིག་ཡོད་པ་མ་རེད། དེའི་ཕྱིར་ན། ཆོས་ཉིད་ཀྱི་ངོ་བོའི་གཞི་དེ། ཡོད་པ་དང་མེད་པ་ཞིག་གྲུབ་ཡོད་ན། དེ་རྟེན་འབྲེལ་གྱིས་ཁྱབ་ཚར་རེད། རྟེན་འབྲེལ་གྱི་ངོ་བོ་རེད་ན། ཡོད་པ་མེད་པ་རིགས་པས་དཔྱད་ཚར་དུས་དཔྱད་བཟོད་དུ་མི་འགྲུབ་པ་ཞིག། རང་ཤུགས་ཀྱིས་ཡིན་དུས། དཱ་དོན་དུ་རྟེན་འབྲེལ་ཡན་ལག་བཅུ་གཉིས་ཀྱིས་ཁྱབ་རྒྱུ་རེད། དེའི་ཕྱིར་ན། 

རྟེན་འབྲེལ་ལ་སྟོང་ཉིད་ཀྱིས་ཁྱབ་པའི་ཕྱིར་ན། སྣང་སྟོང་ཚོགས་པ། ཟུང་དུ་འཇུག་པའི་ཚུལ་ཟེར། སྣང་བཞིན་དུ་སྟོང་། སྟོང་བཞིན་དུ་སྣང་སོང་བ࿏། བརྡ་སྤྲད་པ་ཙམ་ཞིག་རེད་ཟེར་མ་གཏོགས། ༺ང་ཚོ་༻ཡི། ད་ལྟ། སོ་སོའི་སྐྱེ་བོ་ཡི་བློ་ལས་བྱས་ན། སྣང་བ་ཟེར་མཁན་འདི། ཀ་བ། བུམ་པ། གཟུགས། དབྱིབས། ཁ་དོག། ལག་པས་གཟུང་དུ་ཡོད་པ། མིག་གིས་བསྟན་དུ་ཡོད་པ་ལྟ་བུ། སྟོང་པ་ཟེར་རྒྱུ། བར་སྣང་སྟོང་པ་འདི་འདྲ་ཞིག་གོ་རྒྱུ་རེད་དུས། ཅིག། ཆོས་ཉིད་སྟོང་པ་ཉིད་ཀྱི་སྣང་སྟོང་དེ་འདྲ་མ་རེད། སྣང་ཆ་ནས་བཤད་ན། དེ་ནས། ཟག་མ་མེད་པ་ཆོས་ཁམས་རྒྱ་མཚོ་ལྟ་བུ་འདི། འགགས་པ་མེད་པ་སྣང་ཆོག་ཆོག། སྟོང་པ་བཤད་ན། དེ་ཐམས་ཅད་མེད་པའང་། མེད་སྣང་སྟོང་པ། ༺འབན་སྟོང་༻ལྟ་བུ་དང་། བར་སྣང་སྟོང་པ་མ་རེད་པར། དེ་ནས། སྣང་སྟོང་ཚོགས་པ་ལས་ཟུང་དུ་འཇུག་པའི་ཚུལ། མདོ་ལས། གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་བའི་རང་བཞིན་ཡོད་མ་ཡིན། །རྐྱེན་ལ་རགས་ལས་གང་དེ་སྟོང་པ་ཉིད། །གང་གིས་སྟོང་ཉིད་ཤེས་ན་བག་ཡོད་ཡིན། །ཞེས་པ་དང་། སློབ་དཔོན་ཀླུས། རྟེན་ཅིང་འབྲེལ་བྱུང་མ་ཡིན་པའི། །ཆོས་འགའ་ཡོད་པ་མ་ཡིན་ནོ། །དེ་ཕྱིར་སྟོང་ཉིད་མ་ཡིན་པའི། །ཆོས་འགའ་ཡོད་པ་མ་ཡིན་ནོ། །ཟེར། ཕྱི་རོལ་འཁོར་འདས་སྣོད་བཅུད་ཀྱི་སྣང་བ་དེ་ཐམས་ཅད། རྟེན་འབྲེལ་རེད་སོང་རྫི་འདི་ཡིས། རྟེན་འབྲེལ་རེད་ཚར་ན། སྟོང་ཉིད་དུ་གཏན་ལ་ཕབ་མི་ཐུབ་པ་གཏན་ནས་ཡོད་མ་རེད། རྟེན་འབྲེལ་དེའང་། སྟོང་ཉིད་མིན་པ࿏་ཡང་། བདེན་པར་གྲུབ་པ་ཞིག་ཡོད་ན། རྟེན་འབྲེལ་གྱི་མཐོང་ཆ་འདི་གཏན་ནས་ཤར་ལོ་ཡི་མ་རེད། དེ་ནས། གང་ལ་སྟོང་པ་ཉིད་རུང་བ། །དེ་ལ་ཐམས་ཅད་རུང་བར་འགྱུར། །ཟེར། སྟོང་ཉིད་ཀྱི་དོན་འདི་མངོན་སུམ་དུ་རྟོགས་ཚར་ན། གང་བྱེད་བཞག་ན་ཆོག་གི་རེད། དཔེར་ན། གྲུབ་པ་ཐོབ་པའི་གང་ཟག་ཐམས་ཅད་ཀྱིས། ལྷག་མཐོང་བདག་མེད་རྟོགས་པའི་ཤེས་རབ་ཀྱིས། སྟོང་ཉིད་མངོན་སུམ་དུ་རྟོགས་དུས། དངོས་ཡོད་དངོས་མེད་ལ࿏་སྒྱུར། དངོས་མེད་དངོས་པོ་ལ་སྒྱུར། རྫུ་འཕྲུལ་ཡ་མ་ཟུང་ཇི་ལྟར་བསྟན་ནའང་བསྟན་ཆོག་པ་སྟེ། དེ་ནས། སྟོང་ཉིད་ཀྱི་ངོ་བོ་མཐར་ཐུག་དེ་གཏན་ལ་ཕབ་ཚར་དུས། སྣང་བ་དེ་སྣང་ལ་མ་ངེས་པ་ཞིག་ཡིན་པ་དེ་གདེང་ཆོད་སོང་བ་རེད། དེ་ནས། ༺ང་ཚོ་༻འདྲ་ཡིན་ན། དངོས་ཡོད་བྱས་ན་དངོས་པོ་ལ་འཛིན། འདིས་ཕན་བཏགས། གནོད་སྐྱེལ། དངོས་མེད་བྱས་ན་བར་སྣང་སྟོང་པ་ལྟ་བུ་ཞིག་ལ་འཛིན་ཚར་ན། དེ་ཇི་ལྟར་འདོད་པ་བཞིན་དུ་བྱེད་ནུས་ཀྱི་མ་རེད། རྫུ་འཕྲུལ་ཡ་མ་ཟུང་སྟོན་མི་ནུས་པའང་བདེན་པར་འཛིན་པ་འདིས་རེད། དེའི་ཕྱིར་ན། ཡོད་པ་དང་མེད་པ་གཉིས་ཀ་ལས་འདས་པའི་ཆོས་ཉིད་ཀྱི་ངོ་བོ་མཐར་ཐུག་པ་དེ་གཏན་ལ་ཕབ་ཚར་ན། དེ་ཡིན་ནོ། །ཞེས་སོ།། 

དེ་ལྟར་ན་རིམ་པ་བཞིན་དུ། དེ་ནས། སྣང་སྟོང་ཟུང་འཇུག་གི་ཡེ་ཤེས་ཆེན་པོ་འདི་གཏན་ལ་ཕབ་དུས། ནང་པ་སངས་རྒྱས་པའི་ཆོས་ཀྱི་སྒོ་མོ་དང་པོ་ཕྱེ་འོང་དུས་ནས། འདུས་བྱས་ཐམས་ཅད་ནི་མི་རྟག་པའོ། ཟེར་ཆོས་ཀྱི་བདག་༺འདི་ག་༻ཐེག་པ་ཆེ་ཆུང་ཐམས་ཅད་འདོད་ཀྱི་རེད། སྟོང་ཉིད་གཅིག་ཏུ་གཏན་ལ་ཕབ་བསྡད་ཀྱི་ཡོད་རེད་དེ། སྟོང་ཉིད་གཅིག་གཏན་ལ་ཕབ་པར་བྱེད་པ་དེ་ལའང་། ཉན་ཐོས་བྱེ་མདོ་རྣམས་ཀྱིས་དགོངས་ན། ད་ལྟ་གཟུང་བ་རྡུལ་ཕྲན་ཆ་མེད་དང་། ཤེས་པ་སྐད་ཅིག་ཆ་མེད་དེའི་སྟེང་ལ་ཕབ་སྟེ། ཆ་མེད་གཉིས་པོ་འདི་ཡོད་བསམ་ནས་འཛིན་པ་ཞིག་ཞུགས། དེ་ཐམས་ཅད་མེད་བསམ་རྒྱུ་ཡི་འཛིན་པ་ཞིག་ཞུགས་དུས། ཡོད་མེད། མཐར་ཐུག་༼གཉིས་ཀ་༽ཡོད་མེད་ལས་འདས་པ་འདི་མ་རྟོགས་པའི་དབང་གིས། འདི་ལྟར་ན། ལྟ་བ་མཐར་ཐུག་མ་ཡིན་གསུངས་རེད། འདིའི་རྗེས་ལ་དཱ། ༺དབུ་མ་༻ཡི་ནང་ནས་༺དབུ་མ་༻དང་པོ་སེམས་ཙམ་པ་རེད། སེམས་ཙམ་པ་ཞིག་ཡིན་ནའང་། སེམས་ཙམ་པས་ཤེས་པ་རང་རིག་རང་གསལ་བྱས་མཁན་འདི་འདུག་འོང་དུས། ཆ་མེད་གཉིས་པོ་སྟོང་ཉིད་དུ་ཕབ་ཚར་རེད་དེ། ཡང་། ཤེས་པ་རང་རིག་རང་གསལ་དེ་ལ་འཛིན་པ་ཞིག་ཞུགས་ཚར་དུས། འདི་ཡིས་ཡང་། ཆོས་ཉིད་མཐར་ཐུག་རྟོགས་ཀྱི་མེད་སོང་རེད། དེའི་རྗེས་སུ། དབུ་མའི་དང་པོ་རང་རྒྱུད་པ་རེད་དེ། འདི་ཡིས། ཀུན་རྫོབ་དང་དོན་དམ་པའི་བདེན་པ་གཉིས་པོ་དེ་ལས། ཅིག། འཛིན་པ་ཞིག་ཞུགས། གཏན་ཚིག་རང་རྒྱུད་དུ་བཞག་ཚར་ན། གཏན་ལ་ཕབ་རྒྱུ་མ་རེད། དེ་ནས། དེ་ཡི་རྗེས་སུ། མཐར་ཐུག། དབུ་མ་ངོ་མ། གཏན་ལ་ཕབ་འོང་དུས࿏། དེའང་། ཐལ་འགྱུར་བ། དཔལ་མགོན་འཕགས་པ་ཀླུ་སྒྲུབ། དབུ་མ་རིགས་ཚོགས་དང་། དེ་རྣམས་ཀྱིས་གཏན་ལ་ཕབ་བཞག་པ་དེ་རེད་དུས། དེ་ཡིས། མཐར་ཐུག་གཏན་ལ་ཕབ་རྒྱུ་འདི། ད་ལྟ། ངས་གོང་དུ་བཤད་པ་བཞིན། ཡོད་མེད་རྟག་ཆད་ཀྱི་མཐའ་ཐམས་ཅད་ལས་འདས་པའི་ངོ་བོ་འདི། ༺ཡོད་པ་༻འདི་རེད། དཱ་འདི་རྒྱས་པར་བཀོད་ན། དབུ་མ་རྩ་བ་རིགས་ཚོགས་དང་བཅས་པ་ཐམས་ཅད་དང་དབུ་མ་འཇུག་པ། འདི་རྣམས་ཀྱི་སྒོ་ནས་དཔྱད་ན། དེ་ནས། ལེགས་པར་གཏན་ལ་ཕབ་འོང་རྒྱུ་རེད། དཱ། འདི་ལ་མན་ངག་གི་གཞུང་རེད་སོང་རྫི་ཡིས་མདོར་བསྡུས་པ་ཙམ་ཞིག་ཚུལ་བཞིན་དུ་བསྟན་པར་མཛད་པ་དེའི་རྗེས་སུ། དཱ་ཡང་། གཉིས་པ་ནི། ༼དེ་ལྟར་ཡུལ་ལ་༽དེ་ལྟར་ཡུལ་ལ་དཔྱད་པ་ཡིས། །ཡུལ་ཅན་བརྗོད་བྲལ་གཉུག་མའི་ཀློང་། །བསམ་གྱིས་མི་ཁྱབ་ངལ་འཚོ་བ། །འདི་ནི་འཇོག་སྒོམ་ཉིད་དུ་བརྗོད། །ཞེས་པ་ལ་སོགས་པ་ཡིས། དཱ་འདི། ༼སྙོམས་༽མཉམ་བཞག་གི་ལྟ་བ་མཐར་ཐུག་དེ་ཡིས། 

ཞེས་པ་ལ་སོགས་པ་ཡིས། དེ་ལྟར། མར་གྱི་ཉན་ཐོས་ཐེག་པ་ནས་ཐོག་གི་དབུ་མ་ཡི་བར་དུ། རིགས་པའི་ཚུལ་རྣམ་གྲངས་དུ་མ་ཡི་སྒོ་ནས། དེ་ནས། རང་རང་གི་ལུང་དང་རིགས་པ་ཡིས་གཞལ་བྱར་གྱུར་བ་ཡི་ཡུལ་རྣམས་ལ་རིམ་པ་བཞིན་དུ་དཔྱད་པར་གྱུར་བས། དེ་ནས། ནམ་ཞིག་གི་ཚེ་ཡུལ་རང་ངོས་ནས་སྤྲོས་པའི་མཐའ་ཐམས་ཅད་དང་བྲལ་ཞིང་། ཡུལ་ཅན་རང་ངོས་ནས། བསམ་གྱིས་མི་ཁྱབ་པའི་གནས་ལུགས་ཞིག་མངོན་དུ་རྟོགས་པའི་ཚེ་ན། ཡུལ་ཅན་དཔྱོད་བྱེད་ཉིད་ཀྱང་། ཡུལ་ཅན་དཔྱོད་པར་བྱེད་པ་རིགས་པ་དེ་ཉིད་ཀྱང་། བསམ་བརྗོད་ཐམས་ཅད་དང་བྲལ་བའི་ཚུལ། དཔེར་ན་བུད་ཤིང་ཟད་པ་ན་མེ་རང་བཞིན་གྱིས་ཟད་པར་འགྱུར་བ་བཞིན་དུ་རྟོགས་པར་འགྱུར་བ་ཡིན་ཏེ། དེ་སྐད་དུ་མགོན་པོ་ཞི་བ་ལྷས། དཔྱད་བྱ་རྣམ་པར་དཔྱད་བྱས་ནས། །རྣམ་དཔྱོད་ལ་ནི་རྟེན་ཡོད་མིན། །རྟེན་མེད་ཕྱིར་ན་མི་སྐྱེ་སྟེ། །དེ་ཡང་མྱ་ངན་འདས་པར་བརྗོད། །ཟེར། 

དཔྱད་བྱ་སྣོད་བཅུད་སྣང་ཚུལ་གྱི་ཆོས་ཐམས་ཅད་དབུ་མའི་རིགས་པ་ཡིས་ལེགས་པར་དཔྱད་དུས། དེ་སྟོང་པ་ཉིད་དུ་གཏན་ལ་ཕབ། སྟོང་ཉིད་ཀྱི་ངོ་བོ་དེ་ལས། གཏན་ལ་ཕབ་འོང་ན། དེ་ནས། སྟོང་ཉིད་༼ཞིག༽འདི་གཏན་ལ་ཕབ་རྫི་ཡི་རིགས་པ་འདིའང་། སྟོང་ཉིད་ཀྱི་ངོ་བོ་གཏན་ལ་ཕབ་དུས། དེ་ནས། མཐར་ཐུག། རྟེན་དང་བརྟེན་པ། ཅིག་ཀྱང་མེད་པ་འདི། མྱ་ངན་འདས་པ་མཐར་ཐུག་ཡིན། ཞེས་བརྗོད་པའི་ཕྱིར། དེ་ལྟར་དཔྱད་པའི་མཐར་ཐུག་འོང་ན། གང་རེད་ཟེར་ན། སྟོང་ཉིད་ཀྱི་ངོ་བོ་དེ་ལ་ཕབ་རེད། སྟོང་པ་ཉིད་དེ། གསར་དུ་རྒྱུ་རྐྱེན་གྱིས་བཟོས་རྫི་དང་། རིགས་པས་བཟོས་བཞག་རྒྱོགས་མ་རེད་པས། ཡེ་གདོད་མ་ཉིད་ནས་སྟོང་པ་ཡིན་དུས། དེ་ལ࿏་གཉུག་མ་ཞེས་བྱ་བའི་སྒྲ་ཆགས་ཀྱི་རེད། དེ་ནས། གཉུག་མ་ཟེར་མཁན་འདི། བཟོ་བཅོས་མ་ཞུགས་པ་ཞིག་ལ་གོ་རྒྱུ་རེད། གཉུག་མ་དེ། དེ་ནས། གཉུག་མ་ངོ་བོ་དེ་ལ། སྟོང་པ་ཉིད་དེ་ལ། གཟུང་འཛིན་གྱི་སྒྲིབ་པ་ཡིས་གཏན་ནས་གོས་མྱོང་ཡོད་རྒྱུ་མ་རེད། དེ་ནས། གདོད་མ་ནས་རང་བཞིན་གྱིས་རྣམ་པར་དག་པའི་ཀློང་དུ། འདི། གདོད་མ། རང་བཞིན་རྣམ་པར་དག་པ་དེ། སོ་སོའི་སྐྱེ་བོའི་བློ་ཞིག་གིས་གཏན་ལ་ཕབ་མི་ནུས། མཐར་ཐུག་དེ་གཏན་ནས་ཕབ་རྒྱུ་མ་རེད་དུས། བློ་ཡི་འཇུག་པ་གཞན་ཐམས་ཅད་དང་བྲལ་བའི་བསམ་གྱིས་མི་ཁྱབ་པའི་གནས་ལུགས་ཀྱི་ངང་དུ་བཤད་ན། དེ་ནས། ངལ་འཚོ་བ་སྟེ། ཟེར་ད་ལྟ་ཀུན་མཁྱེན་ཆོས་ཀྱི་རྒྱལ་པོའི་སེམས་ཉིད་ངལ་གསོ་གསུངས་དུས། སེམས་ཀྱི་ཆོས་ཉིད་མཐར་ཐུག་པ་གཏན་ལ་ཕབ་སོང་ན། གཟུང་འཛིན་གྱི་སྣང་བ་དེ་ཐམས་ཅད་༺ཀྱི་༺ཤ་ཐང་ཆེ་ཆེ་དུ་རྒྱུགས་སྡོད་བསྡད་དུས། དེ་ངལ་འཚོ་བ་ལྟ་བུ་ཞིག་རེད། དེའི་ཕྱིར་ན། དཱ་སྟོང་ཉིད་མཐར་ཐུག་པ་དེ་དང་པོ། ཐོས་པའི་ཤེས་རབ་ཀྱིས་གཏན་ལ་ཕབ། དེའི་རྗེས་སུ་བསམ་པའི་ཤེས་རབ་ཀྱིས་གཏན་ལ་ཕབ། དེ་ནས། དེའི་རྗེས་སུ་བསམ་པའི་ཤེས་རབ་འདི། བསྒོམ་པའི་ཉམས་མྱོང་ཞིག་གཏན་ལ་ཕབ། སྒོམ་པའི་ཉམས་མྱོང་གི་སྒང་དུ་བཞག་འོང་ན། བློས་བྱས་ཆེའམ་ཆུང་བ་ཐམས་ཅད་རང་སར་དུ་གྲོལ་ཚར་དུས། དེ་ནས། གནས་ལུགས་ཀྱི་ངང་དུ་ངལ་འཚོ། ངལ་འཚོ་བ་འདིའི་སྒང་དུ། དེ་ནས། མཉམ་པར་བཞག་ན། འཕགས་པའི་མཉམ་བཞག་ཟེར་མཁན་འདི་རེད་དུས། མ་གཡོས་པས་བཞག་པ་ན། སེམས་སེམས་བྱུང་གི་སྤྲོས་པ་མཐའ་དག་ཉེ་བར་ཞི་བ་འདི་ནི་འཇོག་སྒོམ་ཉིད་དུ་བརྗོད་པའི་ཚུལ། འཕགས་པ་བྱམས་པས། འདི་ལ་བསལ་བར་བྱ་བ་དང་། །བཞག་པར་བྱ་བ་ཅུང་ཟད་མེད། །

ཡང་དག་ཉིད་ལ་ཡང་དག་བལྟ། །ཡང་དག་མཐོང་ན་རྣམ་པར་གྲོལ། །ཞེས་པ་ལ་སོགས་པ་རྒྱ་ཆེར་གསུངས་ཟེར་དུས། དཱ་སྟོང་ཉིད་ཀྱི་དོན་དེ། མ་རྩ། གཏན་ལ་ཕབ་དུས། པཎྜི་ཏ་ཡི་དཔྱད་སྒོམ་དང་། ཀུ་སུ་ལུ་ཡི་འཇོག་སྒོམ་ཟེར་གཉིས་ཡོད་རེད། པཎྜི་ཏའི་དཔྱད་སྒོམ་ཞིག་ཡིན་ན། ད་ལྟ་གོང་དུ་རིགས་པའི་འགོ་བསྟན་པ་དེ་ལྟ་བུ་ཞིག་གིས། རིམ་པ་བཞིན་དུ་ཚུར་ཤིག་གཏན་ལ་ཕབ་འོང་ན། དེ་ནས། མཐར་ཐུག་དཔྱད་མེད་སྒོམ་མེད་གནས་མེད་ཀྱི་བསམ་བརྗོད་ལས་འདས་པའི་ཡུལ་འདི་ཡག་པོ་གཏན་ལ་ཕབ་ཐུབ་འོང་རྒྱུ་རེད། དེ་ནས། དེ་ལྟ་བུ་ཡི་ལུང་དང་རིགས་པ་ཡིས་དཔྱད་ན། དཔྱད་པ་དེ་རྫོགས་འགྲོ་རྒྱུ་རེད། དེ་ནས། ལུང་རིགས། དེ་ལྟ་བུ་རྒྱ་ཆེན་པོ། ཧ་ཅང་འདུན་པ་གཏད་མ་ཐུབ་པའི་གང་ཟག་ཅིག་ཡིན་ན། བླ་མ་མན་ངག་གི་སྟོབས་ཀྱིས། དེ་ནས། རིམ་པ་བཞིན་དུ་ཞི་གནས་དང་ལྷག་མཐོང་། ཕྱག་ཆེན་དང་རྫོགས་ཆེན། དབུ་མའི་སྒོམ་རིམ། དེ་རྣམས་ཀྱིས་གཏན་ལ་ཕབ་ན། སྤྲོས་པ་ཐམས་ཅད་དང་བྲལ་བའི་ཉེ་བར་ཞི་བའི་ངོ་བོ་འདི། གནས་ལུགས་རྟོགས་འོང་རྒྱུ་རེད། དེ་ནས། གནས་ལུགས་རྟོགས་པ་དེ་ཡི་སྟེང་ལ་བཞག་བཞག་ན། ༼ཆོས་་་་༽ རྣམ་ཀུན་མཆོག་ལྡན་གྱི་སྟོང་ཉིད་ཟེར་མཁན་འདི་རྟོགས་འོང་རེད། རྣམ་ཀུན་མཆོག་ལྡན་གྱི་སྟོང་ཉིད་འདི་རྟོགས་སོང་ན། འདིའི་ངོ་བོ་ལ་སྐྱོན་བསལ་རྒྱུ་ཡོད་མ་རེད། ཡོན་ཏན་རྫོགས་རྒྱུ་ཡོད་མ་རེད། དཱ། དེ། མཐར་ཐུག་སྒྲ་ཇི་བཞིན་དུ་རྟོགས་ན། རྒྱུ་མཚན་ཉིད་ཐེག་པའི་ལམ་ནས་ཆ་བཞག་ན། དེ། མཐོང་བ། ས་དང་པོ་ཡི་བདེན་པ་མངོན་སུམ་དུ་མ་ཐུབ་བར་དུ་རྟོགས་ཐུབ་ཀྱི་མ་རེད། དེ་ནས། གསང་སྔགས་རྡོ་རྗེ་ཐེག་པའི་ལམ་ཞིག་ཡིན་ན། གསང་སྔགས་༼ཐབས་༽ ཟབ་སོང་རྫི་ཡི་སྐལ་པ་དང་ལྡན་པའི་གང་ཟག་ཅིག་ཡིན་ན། བླ་མ་སངས་རྒྱས་སུ་མཐོང་བའི་མོས་གུས་དང་ལྡན་པ་ཡོད། དེ་ནས་དབུ་མའི࿏་སྒོམ་རིམ། ཕྱག་ཆེན་རྫོགས་ཆེན་གྱི་མན་ངག་ལ་བརྟེན་ན། ད་ལྟ། རྣམ་གྲངས་མ་ཡིན་པའི་དོན་དམ་བདེན་པ། ཐེག་ཆེན་འགོག་བདེན་མཐར་ཐུག་པ་འདི་ཧ་ལམ་ཉམས་མྱོང་གི་སྒོ་ནས་དཱ། འདི་ཞིག་རྟོགས་འོང་ན། དེ་ནས། ཉམས་མྱོང་དེ། རིམ་པ་བཞིན་དུ་ཡར་གདེང་ཁེལ་འགྲོ་དུས། བློ་ལས་འདས་པའི་ཡེ་ཤེས་རྗེན་པ་ཐུག་འགྲོ་ཡི་རེད་དུས། དེ་ཐུག་སོང་ན། དེ་ལམ་ཐམས་ཅད་ཀྱི་སྙིང་པོ་མཐར་ཐུག་པ་ཡིན་དུས། དེ་ལྟར་ཡིད་ལ་ངེས་པར་བྱའོ་ཞེས་གསུངས་སོ།། ་་་མནྡྷ་ར་དང་ལྷར་བཅས་གནོད་སྦྱིན་དང་། གདེངས་ཀ་་་་་་་སྙམ་དུ་སེམས་ཅན་མ་ལུས་པ་ཐམས་ཅད་བདག་ཅག་རྣམས་ཀྱི་ཕ་མ་མ་བྱས་པ་གཅིག་ཀྱང་མེད། ཕ་མ་བྱེད་པའི་དུས་སུ། ད་ལྟ་རྩ་བའི་ཕ་མ་བཞིན་དུ། ཟས་ཀྱི་ཕུལ་བྱིན། གོས་ཀྱི་རྩེ་གཡོགས། ཤིན་ཏུ་བྱམས་པའི་སེམས་ཀྱིས་བསྐྱེད་བསྲིངས་བའི་དྲིན་ཆེན་ཤ་སྟག་ཏུ་གྱུར་བ་ཡིན། དེ་དག་ཐམས་ཅད་འདོད་པ་བདེ་བ་འདོད་ཀྱང་། བདེ་བའི་རྒྱུ་ཡང་དག་པ་དགེ་བ་སྒྲུབ་མི་ཤེས། མི་འདོད་པ་སྡུག་བསྔལ་མི་འདོད་ཀྱང་། སྡུག་བསྔལ་གྱི་རྒྱུ་སྡིག་པ་མི་དགེ་བ་འབའ་ཞིག་ལ་སྤྱོད། ཞེ་འདོད་དང་ལག་ལེན་ཕྱིན་ཅི་ལོག་ཏུ་གྱུར་ཏེ། ལོང་བ་ཞིང་གི་ཐོག་ཏུ་བྱོན་པ་ལྟ་བུའི་སེམས་ཅན་འདི་ཐམས་ཅད་སྙིང་རེ་རྗེ། སྙིང་རྗེ་བས་ཚུར་བཞག་པ་ཙམ་གྱིས་མི་ཕན་ཏེ། བདག་གིས་ད་རེས་དལ་འབྱོར་བཅོ་བརྒྱད་ལྡན་པའི࿏་མི་ལུས་རིན་པོ་ཆེ་ཐོབ། སངས་རྒྱས་ཀྱི་བསྟན་པ་རིན་པོ་ཆེ་ཡོད་པའི་ཡུལ་དུ་སྐྱེས། དགེ་བའི་བཤེས་གཉེན་མཁས་གྲུབ་དུ་མས་རྗེས་སུ་བཟུང་ཏེ། དམ་པའི་ཆོས་ལ་ཐོས་བསམ་སྒོམ་གསུམ་བྱེད་པའི་སྐལ་པ་དང་ནི་ལྡན་པའི་སྐབས་འདིར། དེ་ནས། མ་རྒན་སེམས་ཅན་དེ་ཐམས་ཅད་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེ་ཐོབ་པར་བྱ་བའི་ནུས་པ་བདག་ལ་མི་འདུག་སྟེ། མེད་ནའང་བསམ་པ་བཟང་པོ་བྱང་ཆུབ་སེམས་ཀྱི་ཀུན་ནས་སློང་བ་དང་བཅས་པའི་སྒོ་ནས་དམ་པའི་ཆོས་ལ་ཐོས་བསམ་སྒོམ་གསུམ་ཚུལ་བཞིན་བྱས་ཏེ། ལས་གང་བྱས་པ་ཐམས་ཅད་མཁའ་ཁྱབ་སེམས་ཅན་ཐམས་ཅད་འཁོར་བ་དང་ངན་སོང་གི་སྡུག་བསྔལ་ལས་གྲོལ་ཏེ། ཞི་བདེ་བླ་ན་མེད་པ་བྱང་ཆུབ་རིན་པོ་ཆེའི་གོ་འཕང་འཐོབ་པའི་ཆེད࿏་ཡིན་སྙམ་པ་ཡི་བསམ་པ་རྣམ་པར་དག་པ་ཞིག་ཡོད་ན། ཀུན་སློང་བཟང་པོ་བྱང་ཆུབ་ཀྱི་སེམས་ཞེས་བྱ་བ་ཡིན་པས་ན། ཆོས་ཉན་པ། འཆད་པ། སྒྲུབ་པ། གང་དང་གང་ཞིག་བྱེད་ནའང་དེའི་དུས་སུ་ཐོག་མར། བསམ་པ་དགེ་དང་མི་དགེའི་བྱེ་བྲག་ལས། །དགེ་སྡིག་གཟུགས་བརྙན་ཆེ་ཆུང་རྗེས་མི་འགྲོ། །གསུངས་པ་ལྟ་བུ་ཀུན་སློང་བཅོས། དེའི་རྗེས་སུ་ཆོས་གསན་པའི་ཀུན་ཏུ་སྤྱོད་པའང་མདོ་རྒྱུད་བསྟན་བཅོས་དྲི་མ་མེད་པ་རྣམས་ལས་ཇི་སྐད་གསུངས་པ་བཞིན་དུ་ལེགས་པར་གསལ་བཏབ་སྟེ་གསན་པར་གནང་བར་ཞུ། 

དེ་ལ་གང་གསན་བྱའི་ཆོས་ཀྱི་རིམ་པ་དེ་ལ། དེ་ནས། སངས་རྒྱས་བཅོམ་ལྡན་འདས་ཀྱིས། བསྟན་པ་མ་ནུབ་པ། འཇིག་རྟེན་གྱི་ཁམས་འཛམ་བུ་གླིང་འདི་ལ་གནས་སོང་རྫི་གི་དབང་དུ་ཟབ་ཅིང་རྒྱ་ཆེ་བའི་མདོ་སྔགས་དུ་མ་ཡོད་ནའང་། དེ་དག་གང་ཟག་གཅིག་གིས་འཚང་རྒྱ་བའི་ལམ། གནད་གཅིག་ཏུ་སྒྲུབ་ན། ཚིག་ཉུང་ལ་དོན་ཟབ་པ་ཉམས་སུ་ལེན་པ་ལ། ལམ་གྱི་རིམ་པ་ཀུན་མཁྱེན་བླ་མ་མཁྱེན་བརྩེ་དབང་པོའི་གསུང་ལམ་རིམ་བདུད་རྩི་སྙིང་པོ་འདི་ཉིད་ཀྱི་འགྲེལ་བའི་ཐོག་ནས་༺འཆད་ཉན་༻འབུལ་བར་བྱེད་པ་དེ་ལ། ཐོག་མ་ལ་འཇུག་པ་སླད་ཀྱི་དོན་དེ་ཉིད་སོང་སྟེ། བརྩམ་པར་བྱ་བ་གཞུང་གི་དོན་བཤད་པ་དེ་ལ། རྒྱས་པར་བཤད་པ་དང་མདོར་བསྡུས་པ་གཉིས་ཡོད་པའི་ནང་ནས། དང་པོ་རྒྱས་པར་བཤད་པ་དེ་ལའང་གཉིས་ཏེ། ཐུན་མོང་ཕ་རོལ་ཏུ་ཕྱིན་པའི་ལམ་དང་། ཁྱད་པར་སྔགས་ཀྱི་ལམ་ལ་སློབ་པའི་ཚུལ་གཉིས་ཡོད་པའི་ནང་ནས། དང་པོ་ཐུན་མོང་ཕ་རོལ་ཏུ་ཕྱིན་པའི་ལམ་བཤད་པ་དེ་ལའང་ཐོག་མ་དེ་ལ་བཤེས་གཉེན་བསྟེན་ཚུལ་དང་། བསྟེན་ནས་བློ་ཇི་ལྟར་སྦྱོང་བའི་ཚུལ་གཉིས་ཀྱི་ནང་ནས། ལམ་གྱི་རྩ་བ་བཤེས་གཉེན་བསྟེན་ཚུལ་སོང་ཟིན། གཉིས་པ་བསྟེན་ནས་ལམ་ཇི་ལྟར་སྦྱོང་བའི་ཚུལ། ལམ་ཐམས་ཅད་མདོར་བསྡུས་ན་བསླབ་པ་གསུམ་དུ་བསྡུ་བའི་ཚུལ་དང་། བསླབ་པ་གསུམ་པོ་དེ་ཉམས་སུ་ལེན་པ་ལ་ལྟ་སྤྱོད་གཉིས་ཀྱི་སྒོ་ནས་དག་པར་བྱ་བའི࿏་ཚུལ་བཤད་པ་གཉིས་ཡོད་པའི་ནང་ནས་ལྟ་བ་རྣམ་པར་དག་པ་དེ་ལའང་། ལྟ་སྤྱོད་གཉིས་ཀྱིས་བསྟན་པ་དེ་ལའང་། མདོར་བསྟན་པ་དང་རྒྱས་པར་བཤད་པ་གཉིས་ཀྱི་ནང་ནས། མདོར་བསྟན་པ་སོང་ཟིན། གཉིས་པ་རྒྱས་པར་བཤད་པ་ལ། ལྟ་བ་རྣམ་པར་དག་པས། གང་ཟག་དང་ཆོས་ཀྱི། ཅིག། བདག་ཐམས་ཅད་བདེན་མེད་སྟོང་ཉིད་ཀྱི་རང་བཞིན་དུ་གཏན་ལ་ཕབ་པའི་རིམ་པ་ཁ་སང་གི་སྐབས་ལ་ལེགས་པར་ཕུལ་གྲུབ་སྟེ། དེ་རིང་གི་སྐབས་སུ་བབས་པར་འགྱུར་བ་དེ་ལ། གཉིས་པ་སྤྱོད་པ་རྣམ་པར་དག་པའི་ཚུལ་བཤད་པ་དེ་རེད་དུས། ཚུལ་དེའི་རང་བཞིན་མ་རྟོགས་པའི། །རྨི་ལམ་ལྟ་བུའི་འགྲོ་ཀུན་ལ། །སྙིང་རྗེ་སྒྱུ་མའི་ངང་ཚུལ་གྱིས། །བྱང་ཆུབ་༺གོ་འཕང་བསྙེན་པ་ན༻། །ཞེས་གསུངས་པ་སྟེ། 

ཐོག་མ་ཉིད་དུ། ལམ་ཐམས་ཅད་ཀྱི་རྩ་བ་དང་སྙིང་པོ། ཐམས་ཅད་མཁྱེན་པའི࿏་གོ་འཕང་སྒྲུབ་བྱེད་ཀྱི་རྩ་བ་ལྟ་བ་རེད་དུས། ལྟ་བ་རྣམ་པར་དག་པ་ཅན་ཞིག་གིས་རང་གཞན་ཚུལ་བཞིན་དུ་རེད་ཚར་ན། ལྟ་བ་འདི་༺གྲོགས་༻རེད། ལྟ་བ་༺་་་་་་༻འདི་དང་། ལྟ་བ་དང་སྤྱོད་པ་ཟུང་འཇུག་རེད་སོང་ན། འདིའི་ཚུལ་གྱིས་སྤྱོད་པ་བསྟན་པ་དེ་རེད། དེ་ནས། ཚུལ་འདི། སྤྱོད་པ་ཇི་ལྟ་བུ་ཅན་ཞིག་དགོས་རེད་ཟེར་ན། སྤྱིར་ཐེག་པ་རིམ་པ་རྣམ་པ་གསུམ་པོ། མདོ་སྔགས་ཀྱི་ཆོས་ཐམས་ཅད་ལས་སྤྱོད་པའི་རྣམ་གྲངས་དུ་མ་བསྟན་ན་ཡང་། དབང་པོ་མཆོག་དམན་ཐམས་ཅད་ཀྱི་སྤྱོད་པ་ཉམས་སུ་ལེན་བྱ་དེ་གསུང་རྒྱུ་རེད་དུས། དེའི་ཕྱིར་ན། ཚུལ་གོང་དུ་བཤད་པ་དེ་ལྟ་བུའི་ཆོས་ཐམས་ཅད་གང་ཟག་དང་ཆོས་ཀྱི་བདག་མེད་པ་ཡི་སྟོང་ཉིད་ཀྱི་ངོ་བོ་མཐར་ཐུག་པ་མངོན་དུ་གྱུར་ཚར་དུས། དེ་ནས། རང་གིས་སྟོང་ཉིད་མངོན་སུམ་དུ་རྟོགས་ཏེ་བྱང་ཆུབ་ཀྱི་ལམ་མ་ནོར་བ་ལ་ཞུགས་ནས། རང་གི་རྟོགས་པའི་ཚུལ་དེ་ལས་༺བསོད་ནམས་དང་།༻ཁམས་གསུམ་གྱི་སེམས་ཅན་ཐམས་ཅད་ཀྱིས་ཆོས་ཉིད་ཟབ་མོའི་དོན་འདི་སྒྲ་ཇི་བཞིན་དུ་མ་རྟོགས་དུས། དེའི་ཕྱིར་ན། ཟབ་མོ་སྟོང་པ་ཉིད་མ་རྟོགས། མ་རྟོགས་པའི་སྟེང་ལ་ཡང་། ད་རུང་ཡང་། ཆོས་ཐམས་ཅད། ཁར་རྩང་འཁྲུལ་པའི་སྣང་བའི་སྐབས་སུ་བསྟན་པ་ལྟར། དངོས་པོ་དང་མཚན་མར་ཞེན་པའི་བློ་ཡི་སྒོ་ནས་ཁམས་གསུམ་འཁོར་བ་ལ་འཁྱམས་ནས། དེ་ནས། འཁྱམ་རྫི་ཡི་རྩ་བ་གང་རེད་ཟེར་ན། ཆོས་ཐམས་ཅད་རྣམ་ཀུན་མཆོག་ལྡན་གྱི་སྟོང་པ་ཉིད་ཀྱི་ངོ་བོ་ལས་མ་འདས་པ་ཡིན་ནའང་། སྟོང་ཉིད་ཀྱི་རང་ས་དེ་ནས་ཐོག་མ་ང་། ཞེས་པ་འདི་ང་མེད་པ་ལ་ང་ཞིག་བདག་ཏུ་བཟུང་འོང་དུས། དེ་ནས། ང་། བསམ་ནས་ཀྱི་བདག་དེའམ། ང་འདི་ལ་བརྟེན་ཏེ། ང་ཡི་ལུས། ང་ཡི་སེམས། ང་ཡི་མིང་ཟེར་མཁན་མིང་དོན་བདག་གསུམ་གྱི་ཅིག་ཆགས་སོང་ན། མིང་དོན་བདག་གསུམ་པོ་དེ་ལས་གཞན་པ་༺བྱས་དུས།༻དེ་ནས། དེ་ལ་ཕན་པར་བྱེད་པའི་གང་ཟག། ཕ་མ་དང་སྤུན་མཆེད་ལ་སོགས་པ་ཡོད་ན་དེ་ཐམས་ཅད་རང་གིས་གཉེན་དུ་མཐོང་སྟེ། དེ་ལ་ཆགས་པའི་སེམས་སྐྱེད། དེ་ལ་གནོད་པར་བྱེད་པའི་གང་ཟག་དང་། མི་མཐུན་པ་ཞིག་ཡོད་པ་ཡིན་ན། དེ་ཐམས་ཅད་སྡང་བའི་ཡུལ་དུ་བཟུང་སྟེ་དགྲ་ཡི་ཡུལ་དུ་བཟུང་། དེ་ཆགས་སྡང་གཉིས་པོ་ཡོད་རྫི་ཡི་རྩ་བ་འདི་གང་རེད་ཟེར་ན། དེ་ནས། ཆོས་ཐམས་ཅད་ཀྱི་གནས་ལུགས། སྟོང་པ་ཉིད་དེ། མངོན་སུམ་དུ་མ་རྟོགས་དུས་འཁྲུལ་པའི་མ་རིག་པས་གཞི་བྱེད་སོང་ཚར་དུས། ལུས་ལ་ལུས་དབང་ཇི་བཞིན་དུ། །གཏི་མུག་ཀུན་ན་གནས་འགྱུར་ཏེ། །དེ་ཕྱིར་ཉོན་མོངས་ཐམས་ཅད་ཀྱང་། །གཏི་མུག་བཅོམ་པས་ཆོམ་པར་འགྱུར། །ཟེར་ནས། ཉོན་མོངས་བརྒྱད་ཁྲི་བཞི་སྟོང་གི་རྩ་བ་ས་བོན་འདྲ་འདི་གཏི་མུག་མ་རིག་པ་རེད་དུས། དེ་ནས། ང་དང་ང་ཡིར་འཛིན་པ་དེ་གཉིས་ཀྱིས། དེ་ལ་བརྟེན་ཏེ་ཆགས་སྡང་རྨོངས་གསུམ་ཆགས། ཆགས་སྡང་རྨོངས་གསུམ་བྱས་དུས། འདིས་ང་ཡི་གཉེན་དང་གྲོགས། ཆགས་པའི་ཡུལ་དེ་དག་ཐམས་ཅད་ལ་ཕན་པའི་སེམས་ཀྱིས་འཇིག་རྟེན་ཚེ་འདི་ལ་ཟས་གོས་འབྱོར་བ་ནོར་དང་ལོངས་སྤྱོད་བདེ་སྐྱིད་ཕུན་སུམ་ཚོགས་པ་ཆེད་དུ་བསྒྲུབས། ཆེད་དུ་བསྒྲུབས་པ་དེ་ལས་འཇིག་རྟེན་འཁོར་བ་ཀུན་མཐུན་པ་དང་བཅས་པའི་སྒོ་ནས། བསག་དང་སྲུང་དང་རླག་པའི་སྡུག་བསྔལ་ཅན། །ནོར་ནི་ཕུར་གྲོལ་མཐའ་ཡས་ཤེས་པར་བྱ། །ཞེས་པ་ལྟ་བུའི་སྒོ་ནས། ནོར་རེད། ས་ཞིང་། ཁང་ཁྱིམ། ཡུལ་རི་ལ་སོགས་པ། དེ་ལྟ་བུ་བདག་ཏུ་བཟུང་། ༺ནོར་འཐབ་༻ཀྱི་དགྲ་བོ་་་་་། གནོད་པར་བྱེད་པའི་ཐབས་དུ་མ་འདི་ཡིས། ཞེ་སྡང་གིས་གཡོ་སྒྱུ་ལ་སོགས་པ་བསྐོལ་དུས། དེ་ནས། གསར་དུ་ཁམས་གསུམ་འཁོར་བའི་ལས་བསག་རྫི་ཡི་རྩ་བ་ཆགས་སྡང་རྨོངས་གསུམ་འདི་རེད། དེ། ཆགས་སྡང་རྨོངས་གསུམ་གྱི་ལས་བསགས་པའི་གང་ཟག་དེ་དག་ཐམས་ཅད། ཡང་དག་པ། ལམ་མ་ནོར་བ་རྟོགས་པའི་གང་ཟག་ཞིག་གིས་བལྟས་ན། དེ་ནས། ཁམས་གསུམ་འཁོར་བ། སྡུག་བསྔལ་གྱི་རྒྱ་མཚོར་འཁྱམ་འགྲོ་བའི࿏་སེམས་ཅན་དེ་ཐམས་ཅད། ༺ཚུར་ཞིག་རྣ་བར་གྱུར་བ་༻དེ་ལས། གྲངས་མང་ཉུང་འདི་ཙམ་ཞིག་རེད། འདི་ཚུན་ཆོད་རེད། འདི་ཕན་ཆོད་རེད། ཟེར་མཐའ་མེད་པ་ཡི་ཁམས་གསུམ་འཁོར་བ་ནི། དམྱལ་བ་ནི་ཚ་གྲང་། ཡི་དྭགས་ལ་བཀྲེས་སྐོམ། དུད་འགྲོ་ལ་བཀོལ་སྤྱོད། མི་ལ་སྐྱེ་རྒ་ན་འཆི། ལྷ་མ་ཡིན་འཐབ་རྩོད། ལྷ་འཕོ་ལྟུང་ལ་སོགས་པའི་སྡུག་བསྔལ་སྣ་ཚོགས་པ་འདིས་མང་པོ་ཞིག་མནོན་གྱི་རེད། དེ་ལྟ་བུའི་སྡུག་བསྔལ་གྱི་རྒྱུ་དང་འབྲས་བུ་ཐམས་ཅད་ཡང་། དངོས་གནས། ཁ་སང་སྔོན་གྱི࿏་རིགས་པ་ལྟ་བུ་ཞིག་གིས་དཔྱད་བཞག་ན། བདེན་པར་གྲུབ་པ་གཏན་ནས་ཡོད་རྒྱུ་མ་རེད་དུས། བདེན་པར་གྲུབ་པ་མེད་ནའང་། དེ། འཁྲུལ་སྣང་དེ་ལ་བདེན་པར་བཟུང་བའི་༺སྣང་བ་༻དེ། རྒྱུ་འབྲས་རྟེན་འབྲེལ་མེད་ཟེར་སུས་ཀྱང་བཀག་པ་ཡོད་རྒྱུ་མ་རེད་དུས། དེའི་ཕྱིར་ན། མེད་སྙམ་སྙམ་འདིའང་། རྨི་ལམ་ལྟ་བུའི་དབང་གིས། དེ་ནས། ཀུན་རྫོབ་ཏུ་སྣང་བ། སྣང་ཚུལ་སྣོད་བཅུད་ཀྱི་ཆོས་དེ་ཐམས་ཅད་བདེན་གྲུབ་ཅིག་ཏུ་བཟུང་། བདེན་གྲུབ་བཟུང་བ་དེ་ལས་བརྟེན་ཏེ། དགེ་སྡིག་གི་ལས་མང་པོ་བསགས། རྒྱུ་ལས་ཅིག་བསགས་ཚར་དུས། དེ་ནས། འབྲས་བུའི་བདེ་སྡུག་ལ་སྣང་མི་འོང་གི་ཐབས་ཡོད་མ་རེད། དཔེར་ན་མཁྲིས་པའི་ནད་མནར་སོན་པའི་གང་ཟག་ཞིག་གིས་དུང་ལ་བལྟས་ན། དུང་སེར་པོ་ཞིག་མ་གཏོགས། དཀར་པོ་ཁྱོན་ནས་མཐོང་བའི་ཐབས་ཡོད་མ་རེད། དེ། ༺ང་ཚོ་༻ཐམས་ཅད་འཁྲུལ་སྣང་རང་རྒྱུད་པ་ལ་སྤྱོད་བསྡད་དུས། དེ་རེད་དུས། འགོ་ནས་ཉམས་སུ་ལེན་པའི་འགྲོ་བ་ཀུན། དེ་ནས། འགྲོ་བ་སེམས་ཅན་ཐམས་ཅད་མེད་པར། འཁྲུལ་ཤིང་རྨོངས་དུས། དཔེར་ན་ལོང་བ་མིག་མེད་མཁན་ཞིག། ཐང་ཆེན་པོ་ཞིག་གི་དབུས་ན་ལམ་ཁྲིད་མེད། འགྲོ་བསྡད་སོང་ན། ལོང་བ་ཁོ་རང་། སེམས་ཀྱིས་ག་ན་འགྲོ་བསམ་ས་དེ་ན། ཕྱི་ལོགས་སྣང་སྲིད་བསྐོར་ནའང་འགྲོ་ཤེས་ཀྱི་མ་རེད། སོང་ན་སླེབས་ཀྱི་༺ལྷ་༻མ་རེད། དེ་ནས། ནང་ལ་ཆགས་སྡང་རྨོངས་གསུམ་ལ་སོགས་པ་ཡི་ནང་སྡོད། སྡུག་བསྔལ་གྱི་ཚོར་བ་ཆེན་པོ་མྱོང་འོང་རྒྱུ་རེད། དཔེ་དེ་བཞིན་དུ། ཁམས་གསུམ་སེམས་ཅན་དེ་ཐམས་ཅད་ཀྱིས། སེམས་ཀྱིས་བསམ་རྒྱུ་ན། བདེ་བ་ཞིག་ཐོབ་ན། ༺འཇོན་དགོས་༻བསམ་པའི་ཡན་ཆོད་གི། དྲན་གྱི་ཡོད་རེད་དེ། བདེ་བའི་རྒྱུ་དགེ་བ་དེ་སྒྲུབ་ཤེས་ཀྱི་ཡོད་མ་རེད། དགེ་བ་དེ་དང་དུ་ལེན་ཤེས་ཀྱི་ཡོད་མ་རེད། དགེ་བ་ཅུང་ཟད་ཙམ་ཞིག་བསྒྲུབས་ནའང་། རང་གཤིས་ངན་པ། ཐོག་མེད་ནས་ད་ལྟ་ཡན་ཆོད་དུ་༺ཤོག་འདྲིལ་རྒན་བ་རེ་སྦངས་སོང་རྫི་ཡི།༻ སྡིག་པ་དང་འདྲེས་སོང་བ་ཁོ་ན་སྤྱད་དུས་ཙ་ནས། དེ་ནས། དུས་རྟག་ཏུ་ལམ་ནོར་༺འགོལ་བར་༻འཁྱམ་སོང་རྒྱུ་རེད། སྡུག་བསྔལ་འདོད་ཀྱི་ཡོད་མ་རེད་དེ། སྡུག་བསྔལ་རྒྱུ་འདི་སྡིག་པ་རེད། སྡིག་པ་འདི་སྡུག་བསྔལ་གྱི་རྒྱུ་ཡིན་པར་མི་ཤེས། དང་དུ་ལེན་ནས། སེམས་ཀྱིས་འདོད་རྒྱུ་དང་། ལག་ཏུ་ལེན་རྒྱུ་གཉིས་ཕྱིན་ཅི་ལོག་ཏུ་གྱུར་བས། ཡང་། སེམས་ཅན་ཐམས་ཅད་ལས། ༼འདི་ཟེར་༽སེམས་ཅན་དེ་ཐམས་ཅད་ལས། ༺དགག་སྒྲ་དང་དགོང࿏་༻ནས་བཤད་པ་ལྟ་བུའི་འཁྲུལ་པར་སྣང་བ། དེ་ལ་ནི། ངས་ཕན་པར་བྱེད་དགོས་ཀྱི࿏་འདུག࿏། དེ་དགའ་བ་ཡི་གཉེན་རེད། དེ་ལ་གནོད་པ་བྱེད་དགོས། ངའི་སྡང་བའི་ཡུལ་རེད་བསམ། ཆགས་སྡང་གཉིས་སུ་འཛིན་ཚར་ན། དེ་ནས། བྱང་ཆུབ་སེམས་པའི་སྤྱོད་པ་དང་རྒྱབ་འགལ་རེད། དེ་མ་ཡིན་པར། སེམས་ཅན་འདི་ཐམས་ཅད། དངོས་གནས། ཐོག་མ། འཁོར་བར་འཁྱམས་པས་མཚོན་ཏེ། འགོ་འདི་ལྟ་བུ་ཞིག་རེད། བསྐལ་པ་ཡང་འདི་ཙམ་ཞིག་སོང་རེད། གྲངས་ཀ་འདི་ཙམ་ཞིག་རེད་ཟེར་ནས། ཐམས་ཅད་མཁྱེན་པ་སངས་རྒྱས་ཀྱི་ཡེ་ཤེས་ཀྱི་སྤྱོད་ཡུལ་དུ࿏་འགྱུར་བ་མ་གཏོགས། ཅིག་གིས་ཚད་བཟུང་ནུས་ཀྱི་མ་རེད། འདི་ཚད་བཟུང་མ་ནུས་དུས། དེ་ནས། འཁོར་བ་ལས་སྐྱེ་རྒ་ན་འཆི་ཡི་སྡུག་བསྔལ་ཞིག་མི་མྱོང་བའི་འཁོར་བའི་གནས་རིས࿏་གང་དུ་ཡིན་ནའང་ཡོད་མ་རེད། སྐྱེ་རྒ་ན་འཆི་ཡི་སྡུག་བསྔལ་མྱོང་ཚུལ་༺ཟེར། འདི་ནང་།༻སྒོང་སྐྱེས་དང་། མངལ་སྐྱེས། དེ་ནས། དྲོད་གཤེར་སྐྱེས། ཕལ་ཆེ་བ་དེ། ཕ་མ་ལ་བརྟེན་ནས་མ་སྐྱེས་པ། ཅིག་ཀྱང་ཡོད་མ་རེད། དེའི་ཕྱིར་ན། ད་ལྟ་ལུས་རྟེན་འདི་ཡི་སྟེང་དུ། རང་ལ་གནོད་པར་བྱེད་པའི་དགྲ་ཡིན་བསམ། ༺ཁམ་གྱིས་༻འཛུམ་བལྟས། འདིའི་ཤ་ཁ་སྒང་བཟོས་བཞག་ནའང་སེམས་ཚིམ་ས་མེད། བསམ་པ་ལྟ་བུ་ཞིག་ཡོད་ནའང་། སྐྱེ་བ་སྔ་མར་རང་གི་ཕ་མ་རེད་བསྡད་ཡོད་རེད། ད་ལྟ། རང་གི་ཕ་མ་སྤུན་མཆེད་ཡིན་དུས། ད་ལྟ་སྲོག་འདི་ལོས་གཏོང་ཟེར་དུས། བརྩེ་གདུང་ཡོད་ན་ཡང་། སྐྱེ་བ་༼འདི་༽སྔ་མ་དང་། སྐྱེ་བ་རྗེས་མ་༺རྣམ་པ་མཐར་སོན་ལས། དགྲ་འོང་རྒྱུ་འཁོར་ན་༻ཤེས་ཀྱི་མ་རེད། དེ་ནི་མི་ཤེས་པའི་ཚུལ། འཕགས་པ་ཀ་ཏ་ཡ་ནས། ཕ་ཤ་ཟ་ཞིང་མ་ལ་རྡེག །སྡང་བའི་དགྲ་བོ་པང་ན་བཟུང་། །ཆུང་མས་ཁྱོ་ཡི་རུས་པ་འཆའ། །འཁོར་བའི་ཆོས་ལ་གད་མོ་བྲོ། །ཟེར་མཁན་དེ་རེད། ད་ལྟ། ༺ང་ཚོ་༻ལྷན་ཅིག་ཏུ་གནས་ན། བླ་སློབ། སྤུན་མཆེད། ཆོས་གྲོགས་ཀྱི་ཚུལ་དུ་འཛོམས་བསྡད་ཡོད་པ་ཐམས་ཅད་ཀྱང་། སྐྱེ་བ་སྔ་མར། གཅིག་གིས་གཅིག་ལ་གནོད་པ་མང་པོ་ཞིག་བསྐྱེལ་ནས། དགྲ་རེད་བསྡད་རྫི། དེ་ནས། ད་ལྟ་སེམས་མཐུན་པོ་འདྲ་ཞིག་རེད། ཡང་། དེ་འདྲ། ལུས་དང་སེམས་འདིའི་དགྲ་འདི་ཤི་སོང་ན། རང་༺བསམ་པར࿏་ཤར་བསྡད་ནའང་།༻ མཐོ་རིས་དང་དག་པའི་ཞིང་ཁམས་ལ་སོགས་པར་མོས་ནའང་། དགེ་བ་མ་བྱེད་ན་དེ་ན་སླེབ་ཀྱི་མ་རེད། དེ་ནས། མ་སོང་ཚར་ན། འཁོར་བ་དང་ངན་སོང་།༼ཟེར་བ་༽སྡིག་པ་བྱས་ཚར་ན། དེ་ན་མི་བསྐོར་བའི་ཐབས་ཡོད་རྒྱུ་མ་རེད། དེ་ཡིན་དུས་བཟུང་ཏེ། སྐྱེ་བ་ཕྱི་མ་ལ། ད་ལྟའི་དགྲ་ཐམས་ཅད་གཉེན་རེད། གཉེན་ཐམས་ཅད་དགྲ་ལ་བཟུང་བསྡད་ན་ཤེས་རྒྱུ་མ་རེད། དེའི་ཕྱིར་ན། དགྲ་གཉེན་གཉིས་སུ། སེམས་ཅན་་་་་་བ། འཁྲུལ་པའི་སྣང་བ་རེད། དཱ་བསམ་ན࿏་ངེས་པ། མ་འཁྲུལ་བ་གང་ཟེར་ན། ཟེར་༺འདྲ།༻ ནམ་མཁའ་དང་མཉམ་པའི་སེམས་ཅན་ཐམས་ཅད། རང་གི་ད་ལྟ་རྩ་བའི་ཨ་མ་དེ་དང་ཁྱད་པར་མེད། བསམ་སྟེ་དྲན། རྩ་བ་ཡི࿏་ཨ་མ་དེ་ཉིད་ཡིན་ནས་བཟུང་ཏེ། དེ་ནས། བུ་བརྒྱུད་ཤེས་པ་ཡོད་མཁན་ཞིག་ཡིན་ན། བུ་བརྒྱུད་རང་ཡར་ནར་སོན། དེ་འདྲ་རེད་འོང་ན། ཕ་མ་ལ་བྱམས་པོ་བྱེད་རྫི། རྩི་བཀུར་བསྟེན། སྐྱིད་པོ་བྱེད་ཀྱི་རེད། དཔེ་དེ་བཞིན་དུ། སེམས་ཅན་འདི་ཐམས་ཅད་དགྲ་གཉེན་གཉིས་སུ་མི་འཛིན་པར། སེམས་ཅན་འདི་ཐམས་ཅད་མེད་པ་ལ་ཕན་བཏགས་དགོས་ཀྱི་རེད། ཕན་བཏགས་པར་བྱེད་པ་དེ་ལ། ཟས་དང་༺གོས་༻་དང་སྒོར་དང་། ཁང་ཆེན་འདྲ་ཡོད་ཁ་ལ་སོགས་པས་ཕན་བཏགས་ན་ཕན་པ་ཆུང་ཆུང་རེད། སེམས་ཅན་གྲངས་ཀ་མང་པོ། ནམ་མཁའ་དང་མཉམ་པ་རེད་དུས། ཕན་བཏགས་ནུས་ཀྱི་གའང་མ་རེད། གདགས་རྒྱུ་གནས་སྐབས་ཙམ་ཞིག་མ་གཏོགས། ཕན་པ་ཡོད་མ་རེད། དཔེར་ན། པུ་གུ་དང࿏་ཕ་མ་ལ་བརྩེ་གདུང་ཡོད་དུས་ཁྱིམ་གྱི་ནང་ལ་བཞག། ཆང་ས་རྒྱོབས། དགྲ་འདུལ་ལུགས་བསླབས། གཉེན་སྐྱོང་ལུགས་བསླབས། ཕ་མའི་སྡིག་པའི་འཕྲོ་འདི་མར་བསླབ་དགོས་ལེ་ཟེར་མ་གཏོགས། སྙིང་རྗེ་གོ་ལོག་ཏུ་གྱུར་སོང་བ࿏། དེ་ནས། ལམ་མ་ནོར་བ་གང་ཡིན་ཟེར་ན། སེམས་ཅན་འདི་ཐམས་ཅད། དམ་པའི་ཆོས། ཐར་པའི་ལམ་ལ། ཅིག་བཀོད་ཐུབ་སོང་ན། འདིས། ཕ་མ་ཡི་དྲིན་ལན་དེ། འདིས་འཁོར་འགྲོ་རྒྱུ་རེད། འདི་ཡིན་པའི་ཕྱིར་ན། དེ་ནས། སེམས་ཅན་དེ་ཐམས་ཅད་མར་ཤེས་ཏེ། རང་གིས་དྲིན་ཆེན་པོ། སྙིང་རྗེས་བསྐྱངས། དཔེར་ན། པུ་གུའི་ཨ་མ་༺ཞིག་རེད་༻ཡིན་ན། ཟས་ཀྱི་ཕུལ་བྱིན། གོས་ཀྱི་རྩེ་གཡོགས། ཤིན་ཏུ་བྱམས་པས་བསྐྱེད་བསྲིངས་བསྡད་རྫི། ང་ལ་ཚུར་དེ་ལྟ་བུ་བྱས་དུས། དེ་ནས། མ་ལ་༼ཕན་༽ཕར་ཕན་པ་འདི། དམ་པའི་ཆོས་ཀྱིས་ཅིག་བྱས་སོང་ན། དྲིན་ལན་གསབ་འགྲོ་རྒྱུ་རེད། དཔེར་ན་ང་ཚོ་ཡི་སྟོན་པ་རྫོགས་པའི་སངས་རྒྱས་ཀྱིས་ཀྱང་། ཁོང་རིས་ཀྱི་སྐྱེ་ཡུམ་དེ། སུམ་ཅུ་རྩ་གསུམ་ལྷ་ཡུལ་ལ་སྐྱེ་བཞག་དུས། དེ་ནས། ལྷ་ཡུལ་ལ་དབྱར་ཀ། དབྱར་གནས་ཅིག་གི་ཚད་ལ་བཞུགས་དུས། ད་ལྟ། དྲིན་ལན་གསབ་པའི་མདོ་ཟེར་གསུངས་ཡོད་པ་དེ་ལྟ་བུ་རེད། དྲིན་ལན་ཆོས་ཀྱི་སྒོ་ནས་གསབ་དགོས་རྒྱུ་རེད། དྲིན་ལན་བསབ་པ་དེ་ལ་སེམས་ཅན་ཐམས་ཅད་དགྲ་གཉེན་མེད་པར་མ་ཡིན་པར་ངོ་ཤེས་པ་དང་། མ་ཡིན་པའི་ཐོག་ནས། དེ་ནས། ཕ་མ་ལ་བྱམས་པོ་བྱས་ན། བུ་བརྒྱུད་དེ་ཡ་རབས་ཟེར་གྱི་རེད། ཕ་མ་བློས་བཏང་བཞག་ན། བུ་བརྒྱུད་མ་རབས་ཟེར་གྱི་རེད། དེ་ཡིན་པའི་ཕྱིར་ན། སེམས་ཅན་དེ་ཐམས་ཅད་རང་གི་ཕ་མ་ཡིན་༼ཡང་༽དྲིན་དྲན། དྲིན་དྲན་པའི་ཐོག་ནས། དྲིན་ལན་བསབ་པའི་ཕྱིར་དུ། སེམས་ཅན་དེ་ཐམས་ཅད་མེད་པར། གནས་སྐབས། ཟས་གོས་ནོར་ལོངས་སྤྱོད་ཀྱི་བདེ་བ་ཕྲད་སོང་ནའང་བདེ་བ་ཡུད་ཙམ་ཞིག་རེད། སྤྲིན་གྱི་བར་ནས་ཉི་མ་ཞིག་ཤར་འོང་ན། རེ་ཞིག་ནས་སྒྲིབ་འགྲོ་ཡི་རེད་དུས། དཔེ་དེ་ལྟ་བུ། ཟས་་་་ལོངས་སྤྱོད་ཀྱི་བདེ་བ་འཕྲད་ན་ཡག་པོ་རེད་དེ། འདིས་མི་ཕན་པར་ཆོས་ཀྱི་བདེ་བ་དེ་སྒྲུབ་དགོས། ཐ་མ་ལམ་ཀ་ཞིག་ནས་འབུ་སྲིན་ཞིག་འགྲོ་༺ཚོད་༻ཡོད་ན། དེ་ལ་དཀོན་མཆོག་གསུམ་ལ་་་་། སངས་རྒྱས་ཀྱི་མཚན་ཞིག་རྣ་ལ་བསྒྲགས་བཞག་ན། ཁོ་རང་དེ་ནས་ངན་སོང་གི་སྐྱེ་སྒོ་ཆོད་འགྲོ་རྒྱུ་རེད་དུས། དེ་ལ། གཞན་དོན་རེད་བསྡད་རེད། དེ་ལྟ་བུའི་དྲིན་གསབ་པ། དགོས་ནས་བཟུང་སྟེ། དེ་ནས། སེམས་ཅན་དེ་ཐམས་ཅད་བདེ་བ་དང་ལྡན་ན་ཅི་མ་རུང་སྙམ། སེམས་ཀྱིས་དྲན་བསྡད་ན། དཔེར་འདི་དཱ། ཁར་རྩང་དྭགས་པོའི་ཐར་རྒྱན་ནང་གི་རྒྱལ་པོ་བྱམས་པའི་སྟོབས་ཀྱིས། རང་གི་ཡུལ་ཁམས་ཀྱི། བྱམས་པའི་སྟོབས་རང་གིས། ༼ཁོ་རང་ཏིང་ངེ་་་༽ བྱམས་པའི་ཏིང་ངེ་འཛིན་ལ་བཞུགས་འགྲོ་དུས། དེ་ནས། གནོད་བྱེད་༺དཔུང་མང་བ་༻འོང་ནས་བཟུང་ཏེ། དེ་ནས། རྒྱལ་པོ་བྱམས་པའི་སྟོབས་ཀྱིས། ཡུལ་ཁམས་གནོད་པར་བྱེད་བསམ་མཁན࿏། སེམས་ཅན་རྣམས་ཀྱི་ཤ་ཁྲག་ཟ་བསམ། ལྕགས་ཀྱིས་༺འབྲོད་༻མི་འགི་བཟུང་། བླ་སྲོག་འཕྲོག་བསམ། དེ་འདྲ་བྱས་ནའང་། སེམས་ཅན་དེ་ཐམས་ཅད་ཀྱི་ལུས་པོ་དེ་ལྕགས་ཀྱི་གོང་པོ་བཞིན་དུ་གྱུར་ཏེ། ༼གནོད་༽ སྲོག་བཅད་མ་ཐུབ་པས། བྱུང་བ་ཞིག། དེ་ག་ཡིན་ཟེར་ན། རྒྱལ་པོ་བྱམས་པའི་སྟོབས། བྱམས་པའི་ཏིང་ངེ་འཛིན་བསྒོམས་བསྡད་རྫི་ཡིས་ཡུལ་ཁམས་བསྲུངས་རྫི་དཔེ་དེ་ལྟ་བུ་རེད། རང་ཅག་ཐམས་ཅད་ཀྱིས། དངོས་སུ་སེམས་ཅན་ལ་ཕན་བཏགས་མ་ནུས་ནའང་། ད་ལྟ་༺ང་ཚོ་༻ཡི་ཕ་མ་དམྱལ་བ། ཡི་དྭགས། དུད་འགྲོ་ལ་སྐྱེས་པ་གྲངས་མང་པོ་ཡོད་རྒྱུ་རེད་དུས། དེ་ཐམས་ཅད་སྡུག་བསྔལ་མུ་མཐའ་མེད་པ་ཞིག་གིས་མནར་དུས། དེ་ཐམས་ཅད་སྡུག་བསྔལ་དེ་དང་བྲལ་སོང་ན་ཅི་མ་རུང་། འདི་སྡུག་བསྔལ་དང་འབྲལ་བར་རྒྱལ་བ་སྲས་དང་བཅས་པས་བྱིན་གྱིས་རློབས་པར་མཛད་དུ་གསོལ། དེ་ནས། སྤྱོད་འཇུག་བསྔོ་བའི་ལེའུ་ལ་གསུངས་པ་ལྟར་དུ། བྱང་ཆུབ་སེམས་དཔའ་འཇམ་དཔལ་དབྱངས་དང་། སྤྱན་རས་གཟིགས། མཐུ་ཆེན་ཐོབ། ཉེ་བའི་སྲས་ཆེན་བརྒྱད་ལ་སོགས་པ་དམྱལ་བའི་ཡུལ་དུ་བྱོན་ཏེ། དམྱལ་བའི་སེམས་ཅན་དེ་ཐམས་ཅད་ཚ་གྲང་གི་སྡུག་བསྔལ་དང་བྲལ་བ། སྟོན་པ་ཞལ་བཞུགས་པའི་སྐབས་སུ། སྟོན་པའི་སྐུ་ལས་ཡེ་ཤེས་ཀྱི་འོད་ཟེར་འཕྲོ་འགྲོ་དུས། དམྱལ་བའི་སེམས་ཅན་བདེ་བ་དང་ལྡན་པར་མཛད་པའི་ཚུལ་ལྟ་བུ་བྱུང་ན་ཅི་མ་རུང་། བསམ་པ་དེ་དགེ་སོང་ནི་རེད་དུས། དེ་ལས་ཕན་པ་ཆེན་པོ་རེད་རྒྱུ་རེད་དུས། དེ་རེད། དེ་ནས། བདེ་བ་དང་ལྡན་འདོད་མ་ཚད་པར། ་་་ཅན་གྱི་སྡུག་བསྔལ་དང་བྲལ་འདོད་ཀྱི་སྙིང་རྗེ། བྱམས་པ་དང་སྙིང་རྗེ་གཉིས་པོ་འདི་ཡག་པོ་ཞིག་རྒྱུད་ལ་བསྐྱེད་སོང་ན། བྱང་ཆུབ་སེམས་ཀྱི་སྔོན་འགྲོ་དེ་རེད། དེ་ནས། བྱང་ཆུབ་ཀྱི་སེམས། ཁ་ཙམ་ཚིག་ཙམ་གྱི་སྒོ་ནས། སེམས་ཅན་ཐམས་ཅད་བདེ་བ་དང་། བདེ་བའི་རྒྱུ་དང་ལྡན་པར་གྱུར་ཅིག་ཟེར་མཁན་འདི། ནང་པ་སངས་རྒྱས་པ་ཡིན་ཚད་ཀྱིས་ཆོ་ག་ཞིག་མ་བཏང་སྔོན࿏་འདོན་བསྡད་ཀྱི་ཡོད་རེད། འདོན་པ࿏་དེ་ལ་བསམ་བློ་གཏོང་མི་ཤེས་དུས། དེ་ནས། བདག་འཛིན་གྱི་གཉེན་པོར࿏་འགྲོ་ཡི་ཡོད་དམ། བདག་གཅེས་འཛིན་གྱི་་་་་་འགྲོ་ཡི་ཡོད་དམ། སེམས་ཅན་ལ་བྱམས་དང་སྙིང་རྗེ་དེ་འོང་གི་ཡོད་མ་རེད། དེ་ལྟ་བུའི་བྱམས་པ་དང་སྙིང་རྗེ་ཡང་དག་པ་བསྐྱེད་ནས། དེ་ནས། སེམས་ཅན་དེ་ཐམས་ཅད་བདེ་བ་དང་ལྡན་དགོས་འདུག། སྡུག་བསྔལ་དང་བྲལ་དགོས་འདུག་བསམ་པའི་བློ་ཞིག་བསྐྱེད་ན། དཔེར་ན། ཕ་མ་ཞིག་གིས་བུ་བརྒྱུད་འདི་ལ࿏་སེམས་རྨི་ལམ་གྱི་ནང་དུ་ཡིན་ན་ཡང་། ངའི་བུ་འདི་བདེ་བ་ཞིག། སྐྱིད་པ་ཞིག་༺འཚོལ། དགོས་དོན་༻ཐམས་ཅད་ལ་སྡུག་བསྔལ་མེད་པ་ཞིག། ཅི་དགོས་འདུག། སོ་སོས་བསམ་བློ་གཏོང་གི་རེད། དཔེ་དེ་བཞིན་དུ། རང་ཅག་ཐམས་ཅད་ཀྱིས། ནམ་མཁའ་ལྟར་ཡངས་བའི་སེམས་ཅན་འདི་ཐམས་ཅད་བདེ་བ་དང་ལྡན། སྡུག་བསྔལ་དང་བྲལ་སོང་ན་ཅི་མ་རུང་། འདི་བདེ་བ་དང་ལྡན་པའི་ཐབས་ལ་ཇི་ལྟར་བྱེད། སྡུག་བསྔལ་དང་བྲལ་བའི་ཐབས་ལ་ཇི་ལྟར་བྱེད། དཀོན་མཆོག་གསུམ་པོ་ལ་གསོལ་བ་འདེབས། མཆོད་པ་ཕུལ། རང་གིས་སྦྱིན་པ་བཏང་བ་ལ་སོགས་པ། བྱང་ཆུབ་སེམས་དཔའི་སྤྱོད་པ་ལྟ་བུ་ལ་བསླབ་དགོས་འདུག་བསམ་བསྡད་ན། དེ་ནས། མགོ་ལ་སེམས་ཅན་ཁུར་ཆེན་ཁྱེར་བ་ཡི། །བྱང་ཆུབ་སེམས་དཔའ་དལ་གྱིས་འགྲོ་མི་མཛེས། །ཟེར་མཁན་འདི་རེད། རང་གི་ལྷག་པའི་བསམ་པ་ཡི་ཁུར་འདི་ཡོད་ཚར་ན࿏། དེ་ནས། སེམས་ཅན་དེ་རང་ཤུགས་ཀྱིས་ཕན་ཐོགས་ཀྱི་རེད། སྙིང་ཐག་པ་ནས་བྱམས་པ་དང་སྙིང་རྗེ་ཞིག་མ་བསྐྱེད་བར། ཁ་ཡི་སྒོ་ནས། བདེ་བ་དང་བདེ་བའི་རྒྱུ། སྡུག་བསྔལ་དང་སྡུག་བསྔལ་རྒྱུ་ཟེར། སྔོན་འགྲོ་འབུམ་ཞིག་བསགས། སེམས་བསྐྱེད་འབུམ་ཕྲག་བསག་གི་ཡོད་རེད་དེ། ཚིག་ཙམ་ཞིག་རེད་དུས་ཕན་ཐོགས་ཀྱི་ཡོད་མ་རེད་དུས། དེ། སེམས་ཀྱི་སྟེང་ནས་ཚུར་སྐོར་ཏེ། སེམས་ཅན་གྱི་སྡུག་བསྔལ་དེ་རང་གིས་དང་དུ་ལེན་ཐུབ་རྫི་ཞིག་བྱུང་བ་དེ། ཁུར་དུ་འཁྱེར་བའི་ལྷག་བསམ་ཟེར་རེད། དེ་ལྟ་བུའི་གནས་སྐབས་སུ། ལྷག་བསམ་དང་སྙིང་རྗེ་ཆེན་པོ་ཞིག་སྐྱེ་འོང་ན། 

དེ་ནས། བདག་བསམ་རྒྱུ་ཡི་གཅེས་པར་འཛིན་པ་འདི། ཕར་བློས་བཏང་རྒྱུ་དང་། སེམས་ཅན་ལ་ལ་དགྲ་ལ་བཟུང་། ལ་ལ་གཉེན་ལ་བཟུང་བའི་འདུ་ཤེས་འདི་རབ་༼ཀྱིས་༽བྱུང་ན་གཏན་ནས་མི་མཛད་ཅིག་དང་། དེ་ལྟར་མ་བྱུང་ནའང་། དེ་ནས། ཆགས་སྡང་དེ་ཤུགས་ཅུང་ཟད་ཅིག་ལྷོད་སོང་ན། དེ་ཆོས་༺ཤེས་༻པའི་རྗེས་རེད་འོང་རྒྱུ་རེད་དུས། དེ་ལྟ་བུ་ཞིག་བསམ་དགོས་རེད། དེ་ནས། སྡུག་བསྔལ་དང་བྲལ་འདོད། སྙིང་རྗེ། བདེ་བ་ལྡན་འདོད་ཀྱི་བྱམས་པ་དེའང་། དངོས་གནས་དྲང་གནས་རང་མཚན་པ་ཞིག་གིས་རྡོག་རྡོག་བཟུང་༺མ་རྫི།༻ད་ལྟ་ཁ་ཤས་ཡིན་ན། དཔེར་ན། ང་ཡིས་རྫོགས་པ་ཆེན་པོའི་རྟོགས་པ་བསྐྱེད་རེད་བསམ་བཞིན་ང་རྒྱལ་གྱི་མིག་འགྲེང་། མཐོ་སར་ལྟ། ལས་རྒྱུ་འབྲས་ཁྱད་དུ་གསད་མཁན་དེ་འདྲ་བྱས་སོང་ན། དེས་འཛིན་པ་ཞུགས་སོང་རེད། དོན་དམ་སྟོང་ཉིད་ཀྱི་ལྟ་བ་མངོན་སུམ་དུ་རྟོགས་ན། དེས། ཆོས་ཉིད་ཀྱི་བདེན་པ་མངོན་སུམ་དུ་མཐོང་དུས། རྟོགས་སོ་སྙམ་པའི་འཛིན་པ་མེད་པ་ཞིག་ཡིན་དགོས་རེད། དེ་ཀུན་མཁྱེན་ཆོས་ཀྱི་རྒྱལ་པོའི་མཛོད་བདུན་གྱི་ནང་ལོགས། རྟོགས་སོ་སྙམ་པ་དེ་ནི་མ་རྟོགས་པའི་རྟགས་སོ། གསུངས་རེད། མ་རྟོགས་་་་ཟེར་རྟོགས་ཚར་ནས་བཟུང་སྟེ། སྒྱུ་མ་དང་རྨི་ལམ་ལྟ་བུར་༺སྣང་། ཞེས་༻རྒྱུ་མ་གཏོགས། ངས་འདི་རྟོགས་བསྡད་ཡོད། བསམ་ནས་ང་རྒྱལ། རློམས་སེམས་དང་། འཛིན་པ་མེད་མཁན་ཞིག་རེད། དེ་ནས། རང་གི་ལྟ་བ་དེ་ལ་མཆོག་ཏུ་འཛིན་པ་ཞིག་ཡོད་ཚར་ན། ཚུལ་འཁྲིམས་དང་རྟུལ་ཞུགས་མཆོག་འཛིན་ཟེར་དེ། སྤོང་བྱ་རེད་ཟེར་མ་གཏོགས་བླང་བྱ་མ་རེད། དེའི་ཕྱིར་ན། བྱམས་པ་དང་སྙིང་རྗེ་ཡིན་ནའང་འདྲ། དེ་ནས། བྱམས་པ་དང་སྙིང་རྗེ་བསྐྱེད་༺ཟིན།༻ སེམས་བསྐྱེད་ཡིན་ནའང་འདྲ། དེ་ཐམས་ཅད་ཀུན་རྫོབ་རྟེན་བྱུང་གི་ཚུལ་དུ་ཤེས་ན། རང་གི་རྒྱུད་ལ་བྱམས་པ་དང་སྙིང་རྗེ། ཀུན་སློང་བསྐྱེད་རྫི་དེ་ལྟ་བུ་སྒོམ། དོན་དམ་སྟོང་ཉིད་ཀྱི་དབང་དུ་བྱས་ན། དེ་ཐམས་ཅད་མེད་པར། སེམས་ཅན་ཡང་སྒྱུ་མ་དང་རྨི་ལམ་ལྟ་བུ། རང་ཡང་སྒྱུ་མ་རྨི་ལམ་ལྟ་བུ། དེ་ནས། སེམས་ཅན་ལ་ཕན་འདོད་ཀྱི་གཞན་ཕན་གྱི་བསམ་པ་དེ་ནི། སྒྱུ་མ་དང་རྨི་ལམ་ལྟ་བུ་ཡིན། སྦྱིན་པ་སྦྱིན་བྱ་ལེན་པོ་གཏོང་པོས་སྟོང་། །འཇིག་རྟེན་འདས་པའི་ཕ་རོལ་ཕྱིན་ཅེས་བྱ། །ཟེར་སྒྱུ་མ་རྨི་ལམ་ལྟ་བུའི་ངང་དུ་ཞེན་མེད་ཀྱི་ཚུལ་དུ་སྤྱད་ན། བྱང་ཆུབ་སེམས་དཔའི་སྤྱོད་པ་དང་། ཕ་རོལ་ཏུ་ཕྱིན་པ་མཐར་ཐུག་པ་དེ་རེད་འགྲོ་རྒྱུ་རེད་མ་གཏོགས། འདི་ཡོད་རྒྱུ་མ་རེད་དུས། དེ་ནས། རྗེ་བཙུན་མི་ལ་༺སྒོས་མགུར་༻ནང་ལ། ལར་བླ་མ་ཡང་རྨི་ལམ་སྒྱུ་མ་སྟེ། །ཟེར་གསུངས་ལྟ་བུ་འདི་རེད་དུས། ཐམས་ཅད་བདེན་པར་གྲུབ་པ་མེད་དུས། འདི། ཀུན་རྫོབ་ཀྱི་སྣང་ཆ་ཡི་བླང་དོར་དང་བདེ་སྡུག་ལ་སོགས་པ་ཐམས་ཅད་ཁར་རྩང་གོང་དུ། གང་ཟག་དང་ཆོས་ཀྱི་བདག་མེད་པ་༼ལྟ་བུ་༽གཏན་ལ་ཕབ་དུས། རང་བཞིན་བདེན་པར་མ་གྲུབ་ཀྱང་། ཀུན་རྫོབ་ཏུ་དེ་ལྟར་མ་བརྟགས་པའི་སྐབས་སུ་སྒྱུ་མའི་སྐྱེས་བུ་ཡིས་སྒྱུ་མའི་ནད་པ་གསོ་བའི་ཚུལ་བཞིན་དུ། གཞན་ཕན་དོན་གཉེར་གྱི་སྒོ་ནས་འཇུག་ན། དེ་ནས། བདེན་གཉིས་ཟུང་འཇུག་གི་ཉམས་ལེན་དེ་ཚུལ་བཞིན་དུ་སྤྱད་དགོས་རྒྱུ་རེད། སྤྱད་ན། བདག་ཅག་ཐམས་ཅད་ཀྱི་རྒྱུད་ལ། དེ་ནས། བདག་འཛིན་འགོང་པོ་འདི། བདག་གཅེས་འཛིན་འདི་འདུལ་བའི་ཆེད་དུ། དང་པོ། ད་ལྟ་གོང་དུ་ཞུས་པ་ལྟ་བུའི་བྱམས་པ་དང་སྙིང་རྗེ་ཆེན་པོ་ཞིག་བསྒོམས་ཏེ། སེམས་ཅན་འདི་ཐམས་ཅད་ཕ་མ་ཡིན་མཁན་འདི། དགྲ་ལ་སྡང་བ་བྱེད་རྒྱུ་མི་འདུག། གཉེན་ལ་བྱམས་པ་བྱེད་རྒྱུ་མི་འདུག། སེམས་ཅན་འདི་ཐམས་ཅད་སྡུག་བསྔལ་དང་བྲལ་ན་ཅི་མ་རུང་། བདེ་བ་དང་ལྡན་ན་ཅི་མ་རུང་། འདིའི་ཐབས་ལ་བརྩོན་དགོས་བསམ་རྒྱུ་དང་། སེམས་ཅན་གྱི་སྡུག་བསྔལ་བསམ་འོང་དུས། མིག་ནས་མཆི་མ་འབྱུང་རྫི་ལྟ་བུ་ཞིག་བྱུང་ན་བདག་འཛིན་འདིའི་གཉེན་པོར་འགྲོ་ཡི་རེད། དང་པོ་དེ་སྒོམ་དགོས་རྒྱུ་རེད་མ་གཏོགས། ཡང་། དེ་སྟོང་པ་ཡིན་བསམ་ཁྱད་དུ་གསད་བཞག་རྒྱུ་ཡོད་མ་རེད། དེ་ལྟ་བུ་བསྒོམས་ནས། ཡང་དག་པ་ཡིས་གཞན་དོན་བྱེད་པའི་སྐབས་ཤིག་བྱུང་ན། འདིའི་སྐབས་ལ། དེ་ནས། ཆོས་ཐམས་ཅད་སྒྱུ་མ་དང་རྨི་ལམ་ལྟ་བུ་རང་ཉིད་དུ་ངོ་ཤེས་པའི་སྒོ་ནས་༺ཕྲིན་ལས་༻རྒྱ་ཆེན་པོ་ཞིག་གིས། སེམས་ཅན་འབུམ་ཕྲག་མང་པོ་ཐར་པའི་ལམ་ལ་བཀོད་བཞག་ན། དེ་ནས། སྒྱུ་མ་དང་རྨི་ལམ་ལྟ་བུའི་༺དགེ་༻ཞིག། གཞན་དོན་བྱེད་འགྲོ་རེད། བླ་མ་ཚུར་༺རྫས་ཀྱི་དབང་།༻ བྱང་ཆུབ་སེམས་དཔའ་ཚུར་ཐོན་༺ཡང་༻བསམ་དགོས་རྒྱུ་མ་རེད། དཔེར་ན། འཕགས་པ་འཇམ་དཔལ་དབྱངས་དང་བྱང་ཆུབ་སེམས་དཔའ་ཀུན་ཏུ་བཟང་པོ་རྣམས་འདུལ་དཀའ་བའི་སེམས་ཅན་ག་ཚོད་འདུལ། ག་ཚོད་མཛད་སོང་ན་དེར་ང་རྒྱལ་དང་རློམས་སེམས་མེད་པར་རྨི་ལམ་དང་སྒྱུ་མ་ལྟ་བུ་ཡིན་གསུངས་འདུག། དེ་རེད། དེ་ནས། བདེན་གཉིས་ཟུང་འཇུག་གི་སྒོ་ནས་དེ་འདྲ་བྱེད་དགོས་རྒྱུ་རེད་དུས། ཡང་། ལས་དང་པོ་པའི་སྐབས་ཡིན་ན། ཀུན་རྫོབ་ཀྱི་བདེན་པ་འདི་གཙོ་ཆེ་བའི་དབང་གིས། ད་ལྟ། ཚད་མེད་པ་བཞི་ལ་བློ་སྦྱོང་། ཁྲིད་ཡིག་གི་ནང་ནས་ཇི་ལྟར་གསུངས་པ་བཞིན་དུ་དོན་དུ་གཉེར། དེ་ནས། དེ་ཐམས་ཅད་ཀྱང་འཛིན་པ་མེད་པར། སྒྱུ་མ་དང་རྨི་ལམ་ལྟ་བུའི་སྒོ་ནས་མཆོག་འཛིན་དང་། དངོས་པོར་ཞེན་པ་དེ་ཕར་སོལ། དེ་འདྲ་བྱེད་དུས། དེ་ནས། གཞན་སེམས་ཅན་གྱི་དོན་ཞིག་མ་བྱེད་ན། ཐེག་པ་ཆེན་པོའི་ལམ་ཡང་དག་པ་ཞིག་ཏུ་གཏན་ནས་འགྲོ་སྲིད་ས་མ་རེད། དེ་མི་སྲིད་འོང་དུས། འདི། ངས་གཞན་སེམས་ཅན་གྱི་དོན་བྱེད་དགོས་བསམ་རྒྱུ་ཡི་གཞན་ཕན་ཞིག་བྱུང་། གཞན་ཕན་གྱི་རྩ་བ་དེའང་བྱམས་དང་སྙིང་རྗེ་གཉིས་ལས་འབྱུང་གི་འདུག་བསམ་པ་ཞིག་དང་། དེའི་སྒོ་ནས་སེམས་ཅན་གྱི་དོན་ལ། རྫོགས་སྨིན་སྦྱངས་གསུམ་གྱི། བསོད་ནམས་ཡེ་ཤེས་ཚོགས་ག་ཚོད་བསགས་ནའང་སྒྱུ་མ་རྨི་ལམ་ལྟ་བུ་རེད། བསམ་པ་༺བསྡད་ཙ་ན།༻དེ་ལ་༺ཁྱེད་ཚོ།༻ སེམས་ཅན་གཞན་གྱི་དོན་བྱེད་བསྡད་ན་རང་གི་དོན་རང་ཤུགས་ཀྱིས་ཞོར་དུ་བསྒྲུབ་འོང་རྫི་རེད་ཟེར་མ་གཏོགས། ཆེད་དུ་རང་གི་དོན་སྒྲུབ་དགོས་རྒྱུ་མ་རེད། སྟོན་པ་རྫོགས་པའི་སངས་རྒྱས་དང་། བྱང་ཆུབ་སེམས་དཔའ་ཐམས་ཅད་ཀྱིས། སེམས་ཅན་གཞན་གྱི་དོན་ཁོ་ན་མཛད་པ་ལ་བརྟེན་ནས། དེ་ནས། རང་རང་གི་ཐུགས་རྒྱུད་ལ་སྤང་དང་རྟོགས་པའི་ཡོན་ཏན་བསམ་གྱིས་མི་ཁྱབ་པ་ཞིག་བསྐྱེད་ནས། དེ་བསྐྱེད་འོང་བ་ན། དེ་ནས། རང་དོན་ཤུགས་ཀྱིས་འགྲུབ་འགྲོ་རེད། དཔེར་ན། བདག་ཅག་གི་སྟོན་པ་ཐུབ་པའི་དབང་པོ་ལྟ་བུ་ཞིག་ཡིན་ན། བསྐལ་བཟང་སངས་རྒྱས་སྟོང་གི་ཐུགས་བསྐྱེད་ཚུལ་དང་མ་འདྲ་བའི་སྙིགས་དུས་སེམས་ཅན་འདུལ་དཀའ་བ། ངང་རྒོད་པ། སྙིགས་མ་ལྔ་བསྡོ་བའི་སེམས་ཅན་འདི། ཁོང་མངོན་པར་རྫོགས་པར་འཚང་རྒྱས། དུས་ངན་པའང་། ཚེ་ལོ་བརྒྱ་པའི་མཐའ་ཚུན་དུ་སེམས་ཅན་གྱི་དོན་མཛད་རྫི། སྨོན་ལམ་ཆེན་པོ་ལྔ་བརྒྱ་བཏབ་རྫི་འདི། དེ་ནས། སྟོན་པ་རྫོགས་པའི་སངས་རྒྱས་དེ་ལས་བསྐལ་བཟང་སངས་རྒྱས་སྟོང་གི་ནང་ནས། པདྨ་དཀར་པོ་ལྟ་བུ་བསྔགས་པ་འདིའང་། སྙིང་རྗེ་ཡི་ཤུགས་ལས་བསྐྱེད་འོང་རེད་དུས། དང་པོ། དེ་ལྟ་བུ་འདི། གཞན་ཕན་དོན་གཉེར་བྱེད་དགོས་རྒྱུ་རེད་དུས། འདིའི་ཞོར་ནས། དེ་ནས། སྟོན་པ་ཐུབ་པའི་དབང་པོ་འདྲ། བསྐལ་བཟང་སངས་རྒྱས་སྟོང་ནས࿏་མེད་པ་ཞིག་རེད། རང་དོན་ཞོར་དུ་འགྲུབ་སྟངས་དེ་འདྲ་རེད། དེ་ལྟ་བུ་ཡི་ལུང་རྟོགས་ཀྱི་ཡོན་ཏན་ཕུན་སུམ་ཚོགས་པས། རང་གི་དོན་དེ་འགྲུབ་འོང་བའི་ཆེད་དུ་གཞན་གྱི་དོན་ག་ཚོད་ཡིན་ནའང་བྱེད་དགོས་རེད། དེ་ནས། གཞན་གྱི་དོན་ཞེས་པ་འདི་ལ་དང་པོ་རང་གིས་༼སེམས་ནས་་་་༽ཡག་པོ་ཞིག་མ་བསྒྲུབས་ནས་བཟུང་ཏེ། དེ་ནས། གཞན་དོན་ལྟར་སྣང་བྱེད་པ་ཡིན་གྱིས། རྣམ་གཡེང་དང་འདུ་རྫི་བྱེད་བསྡད་ནའང་། ཚེ་འདིའི་སྤྲོས་པ་ལ་ཡེང་འགྲོ་རྒྱུ་མ་གཏོགས་ཤེས་ཀྱི་མ་རེད་དུས། འདིའི་ཕྱིར་ན། རང་དོན་གྱི་སྤང་རྟོགས་ཡོན་ཏན་དེ་ལས། དེ་ནས། བྱང་ཆུབ་སེམས་དཔའི་གཞུང་ནང་ནས་ག་འདྲ་གསུངས་འགི་ན། ཐ་ན། བཟང་སྤྱོད་ཚར་གཅིག་མར་འདོན་ནའང་། འདི་ལ་སྦྱོར་བ་སེམས་བསྐྱེད་དམ་པ། དངོས་གཞི་དམིགས་མེད་དམ་པ། རྗེས་བསྔོ་བ་དམ་པ་གསུམ་གྱིས་རྩིས་ཟིན་པ་བྱེད། དངོས་གཞི་དམིགས་མེད་དམ་པ། སྟོང་ཉིད་ཀྱི་ལྟ་བ་མངོན་སུམ་དུ་མ་རྟོགས་ནའང་། འཕགས་པ་བཟང་པོ་སྤྱོད་པ་ཟེར་མཁན་འདི། སངས་རྒྱས་བཅོམ་ལྡན་འདས་ཀྱི་མདོ་སྡེ་ཕལ་པོ་ཆེ་ལས། བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པ་རྒྱ་མཚོ་ལྟ་བུ་གསུངས་པ་དེ་ཐམས་ཅད་ཀྱི་ཚིག་དང་དོན་དེ། བཟང་པོ་སྤྱོད་པ་འདི་ནང་དུ་བསྡུ་ཡི་རེད། དེའི་ཕྱིར་ན། བཟང་པོ་སྤྱོད་པའི་ཚིག་གོ་ཚད་ཐམས་ཅད་སེམས་ལ་ལེན། སེམས་ཅན་ཐམས་ཅད་དེ་བཞིན་དུ་འགྱུར་བར་ཤོག་ཅིག་བསམ་བསམ་བཟང་པོ་སྤྱོད་པའི་ཕན་ཡོན་ལ་ཡིད་གཏད། དེ་འདྲ་བྱེད་དུས། དེ་ནས། ལུས་ངག་ཡིད་གསུམ་མ་ཡེངས་བའི་སྒོ་ནས་ཅིག་བྱེད་ན། དེས། དངོས་གཞི་དམིགས་མེད་དམ་པའི་གོ་ཆོད་ཀྱི་རེད། དེ་ལྟ་བུའི་བསྔོ་བ་ཡོད་རྫི་འདིའང་། དེ། སེམས་ཅན་ཐམས་ཅད་ཀྱི་དོན་ལ་བསྔོས་ན། བཟང་སྤྱོད་རང་གི་ནང་ནས། ཇི་ཙམ་ལས་དང་ཉོན་མོངས་མཐར་གྱུར་པ། །བདག་གི་སྨོན་ལམ་མཐའ་ཡང་འདི་ཙམ་མོ། །གསུངས་འདུག། སེམས་ཅན་ཐམས་ཅད་ཀྱི་ལས་ཉོན་མ་ཟད་བར་དུ། ངའི་སྨོན་ལམ་གྱི་མཐའ་ཡང་མ་རྫོགས་པར་ཤོག་ཅིག་བསམ་བསྡད་༺ཡ།༻དེ་ནས། སོ་སོའི་སྐྱེ་བོའི་དུས་ནས་བསམ་པ་རྒྱ་ཆེན་པོ་ཞིག་བྱུང་ན། དེ་ནས། ༺སྔོན་༻གནས་ལས་མཐའ་མ་ཆོད་ཟེར་ཡ་འདི་རེད། རྒྱ་ཆེན་པོ་ཞིག་བསྐྱེད་ན། བསམ་པ། སེམས་ཀྱི་ཀུན་སློང་འདི་རྒྱ་ཆེ་ཞིག་རྗེས་ལ། བསམ་པ་འདི། བརྟན་པོ་ཞིག་བསྐྱེད་འོང་ན། དེ་ནས། སྤྱོད་པ་སྦྱོར་བ་དེ་གའང་། ཤུགས་ཀྱིས་རྒྱ་ཆེན་པོ་ཞིག་ལ་འགྲོ་ཡི་རེད། དེ་མ་སྦྱོར་བར། བསམ་པ། སེམས་ཀྱི་ཀུན་སློང་གི་སྒོ་ནས་རང་གཅིག་པུ་ཐར་འདོད་དང་། ཕན་སེམས་ལྟ་བུ་ཞིག་བསྐྱེད་བསྡད་ཡོད་ན། དེ་ནས། ཚོགས་བསགས་རྒྱ་ཆེན་པོ་ཞིག་ལྟར་སྣང་ལ། འཇིག་རྟེན་ལ་གྲགས་པ་ཆེན་པོ་ཞིག་ཏུ་གཏན་པ་མེད་པའི་ཆོས་སྦྱིན་ལྟ་བུ་བྱས་བཞག་ནའང་། བསམ་པ་སེམས་ཀྱི་ཀུན་སློང་གིས་རང་དོན་རེད་ཚར་དུས། འདིས་ལྷའི་དབང་པོ་བརྒྱ་བྱིན་སྐྱེ་རྫི་ཚར་གཅིག་མ་གཏོགས་པའི་གཏན་ནས་འོང་ཐུབ་ཀྱི་མ་རེད། བསམ་པ་སེམས་ཀྱི་ཀུན་སློང་གིས་བྱམས་པ་དང་སྙིང་རྗེ་ཐུན་མོང་མ་ཡིན་པ་ཞིག་བསྐྱེད། རང་གི་སེམས་ཀྱིས་སེམས་ཅན་ཐམས་ཅད་ཀྱི་དོན་དུ་ཀུན་སློང་ཡག་པོ་བཞག། མཚན་མའི་ལྡོག་པ་་་་་་མཆོད་མེ་རྡོག་པོ་ཞིག་ཕུལ་ནའང་། དེ་བྱང་ཆུབ་སེམས་དཔའི་སྤྱོད་པ་ལས་རང་ཤུགས་ཀྱིས་རེད་འགྲོ་རྒྱུ་རེད་དུས། དེ་ལྟ་བུ་རེད་པར་བྱས་ནས། དེ་ནས། གཞན་དོན་གྱི་གདུལ་བྱ་དེ་རྣམས་ལའང་། སེམས་ཅན་གཅིག་ལ་མཛད་པ་གཅིག་སྟོན་ལོ་ཡི་མ་རེད། སངས་རྒྱས་བཅོམ་ལྡན་འདས་ཀྱིས་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གསུངས་པ་འདིའང་། སེམས་ཅན་རྣམས་ལ་དབང་པོ་རབ་འབྲིང་ཐ་མ་དུ་མ་ཡོད་པ་དེ་ལྟར་དུ་བསྟན་དགོས་རྒྱུ་རེད་དུས། དེ་རྣམས་དཔེར་ན། མི་ལ་ཟས་སྦྱིན་ན། ཨ་མ་ལས་སྐྱེས་མ་ཐག་པའི་པུ་གུ་དེ་དང་། དེ་ནས། ལོ་ཉི་ཤུ་སུམ་ཅུ་སོང་ཟིན་རྫི་པུ་གུ། རྒས་ཁོག་ཟེར་རྫི་དེ་ལ། ཁ་ཟས་ཐ་དད་ཐ་དད་སྤྲད་ལེ་མ་གཏོགས། ཁ་ཟས་གཅིག་གིས། ཐམས་ཅད་སྤྲད་ཐུབ་ཀྱི་མ་རེད། དཔེ་དེ་བཞིན་དུ་བཟུང་ཏེ། ཐེག་པ་ཆུང་ངུ་། ཆེན་པོ། སྒོ་མང་པོ་བསྟན་དགོས་རྒྱུ། གདུལ་བྱ་སེམས་ཅན་རྣམས། སྣོད་ཀྱི་དབང་པོ་རབ་འབྲིང་ཐ་གསུམ་དུ་འདི་གསུངས་རེད་ཟེར་མ་གཏོགས། སངས་རྒྱས་ཀྱིས་མཁས་འདོད་གྲགས་འདོད་བྱས་ནས། སློབ་བཟོ་བྱས་ནས། མང་པོ་རིགས་པས་བཟོ་བསྡད་རྫི་མ་རེད། དེའི་ཕྱིར་ན། དེ་ནས། གདུལ་བྱ་འདུལ་བའི་ཐབས། སངས་རྒྱས་ཀྱིས་ཆོས་ཐེག་པ་ཆེ་ཆུང་ག་ཚོད་གསུངས་ཡོད་ན། ཐེག་པ་ཆེ་ཆུང་གི་ནང་ནས་ལེགས་ཆ་ཐམས་ཅད་མེད་པར། དཔེར་ན། ཐེག་པ་ཆུང་ངུ་ལྟ་བུ་ཡིན་ན། འཁོར་བ་སྡུག་བསྔལ་གྱི་རང་བཞིན་དུ་ཤེས་དགོས་པ། ཚེ་འདིའི་བྱ་བཞག་ལ་སྙིང་པོ་མེད་པ། ད་ལྟ། གསར་རྙིང་ཡོངས་གྲགས་ལ་སྔོན་འགྲོ་བློ་ལྡོག་རྣམ་པ་བཞི་མཚན་གཞི་ལྟ་བུ་ཞིག་ཡོད་ན། སྔ་ཕྱི་ཐེག་པའི། ཆུང་ངུའི་སྐེ་འདི་རེད། དེ་ནས། འདི་རང་གི་སེམས་ལ། ད་ལྟ་ལས་དང་པོ་པའི་སྐབས་ལ། ག་ཚོད་སྦྱར་ཐུབ་ན། དེ་ནས། ནང་པ་སངས་རྒྱས་པའི་ཆོས་ཀྱི་རྩ་བ་འདི་ངེས་བྱུང་གིས་བཟུང་དགོས་དུས། འདི་འོང་གི་རེད། དེ་ལ་གོམས་སོང་ན། དེ་ནས། དཔེར་ན། ཉན་རང་གི་ཐེག་པ་ལྟ་བུ་རང་དོན་གཅིག་པུ་༼ལ་༽མི་དྲན་པ། དེ་ནས། བྱང་ཆུབ་སེམས་དཔའི་སྤྱོད་པ་རྒྱ་མཚོ་ལྟ་བུ་ལ་བསླབས། སྤྱོད་པ་རྒྱ་མཚོ་ལྟ་བུ་བསླབ་རྫི་ཡི་རྩ་བ་དེ་བྱང་ཆུབ་ཀྱི་སེམས་ཟེར་མཁན་འདི། རང་གི་རྒྱུད་ལ་ཡང་ནས་ཡང་དུ་བསྒོམས། བྱང་ཆུབ་ཀྱི་སེམས་དེ་ལ། ཀུན་རྫོབ་བྱང་ཆུབ་སེམས་དང་། དོན་དམ་བྱང་ཆུབ་སེམས་གཉིས་ཡོད་རྒྱུ་རེད་དུས། དོན་དམ་བྱང་ཆུབ་ཀྱི་སེམས་དང་པོ་རྟོགས་ཁག་པོ་རེད་དུས། ཀུན་རྫོབ་བྱང་ཆུབ་སེམས་ཀྱི་སྒོ་ནས། ད་ལྟ་གོང་ནས་བཤད་པ་ལྟར་དུ། སྡུག་བསྔལ་དང་བྲལ་འདོད་ཀྱི་སྙིང་རྗེ། བདེ་བ་དང་ལྡན་འདོད་ཀྱི་བྱམས་པ། དེ་རྣམས་ཀྱིས་བློ་ལེགས་པར་སྦྱངས་ཏེ། དེ་ནས། ཐེག་པ་ཆེན་པོའི་བློ་སྦྱོང་དོན་བདུན་མ་ཟེར་མཁན་ལྟ་བུ་ཞིག་གིས། རྒྱུད་ལ་དེ་འདྲའི། ཡང་ནང་ཡང་དུ་སྦྱོང་བསྡད་ན། དེ་ནས། བདག་འཛིན་གྱི་འཁྲི་བ་དེ་ཆུང་། དེ་ནས། རང་གིས་ཚོགས་བསགས་སྒྲིབ་སྦྱངས་དགེ་བ་ཅི་བྱེད་ནའང་། སྒྱུ་མ་དང་རྨི་ལམ་ལྟ་བུའི་ངང་ནས་བྱེད་ཤེས་མཁན་ཞིག་བྱུང་ན། དེ་ནས། གཙོ་བོ། ཉམས་སུ་ལེན་བྱའི་མཐར་ཐུག་གི་སྙིང་པོ་གཏན་ལ་ཕབ་ས་འདྲ་འདི། བྱང་ཆུབ་སེམས་དཔའ་ཡི་ཐེག་པ་ལ་སླེབ་དགོས་རེད། དེ་ནས། བྱང་ཆུབ་སེམས་དཔའི་ཐེག་པ་འདིའི་སྟེང་ནས། དེ་ནས། གསང་སྔགས་རྡོ་རྗེ་ཐེག་པའི་ལམ་ལ་ཞུགས་དུས། སྨིན་བྱེད་ཀྱི་དབང་ཞུས། གྲོལ་བྱེད་ཀྱི་བསྐྱེད་རྫོགས་ཉམས་སུ་བླངས་ན། སངས་རྒྱས་གོ་འཕང་མྱུར་དུ་ཐོབ་པའི་ཐབས་རེད་དུས། འདི་འོང་གི་རེད་དུས། དཔེ་དེ་ལྟ་བུའི་ཐེག་པ་དེ་རྣམས་ནས་ལེགས་ཆ་ཐམས་ཅད་དེ། རང་གི་རྒྱུད་ལ་བཞག། དེ་ནས། རང་དོན་ཡིད་བྱེད་ཀྱི་བློ་ངན་པ་ལྟ་བུ་དེ་དང་། འཛིན་པ་ཐམས་ཅད་ཕར་སྤངས་ཏེ། རྫོགས་པའི་བྱང་ཆུབ་ཀྱི་གོ་འཕང་། དང་པོ་རང་ནི་བྱང་ཆུབ་གོ་འཕང་ཐོབ། གཞན་དོན་བྱེད་པའི་ནུས་པ་ཞིག་མེད་ན། སེམས་ཀྱིས་གཞན་དོན་ནུས་ན། ལུས་ངག་གཉིས་ཀྱིས་ཕན་ཐོགས་ཀྱི་མ་རེད་དུས། གོ་འཕང་འཐོབ་དགོས་པ་མཐོང་ནས། དེ་ནས། འཐོབ་བྱ། འབྲས་བུ་དེ་ལ། དཔེར་ན། རྗེ་བཙུན་མི་ལ་རས་པས་ཟུང་འཇུག་རྡོ་རྗེ་འཆང་གི་གོ་འཕང་མ་ཐོབ་ཀྱི་བར་ལ། ༺མེ་ཡི་༻ཟས་སྤོང་། རི་ཁྲོད་དབེན་པའི་གནས་སུ་རི་དྭགས་བཞིན་དུ་རྒྱུགས། སྐུ་ལུས་ཀེང་རུས་འདྲ་མ་རེད་ཀྱི་བར་དུ་དཀའ་བ་སྤྱད་རྒྱུ་དེ། འབྲས་བུ་སངས་རྒྱས་ཀྱི་གོ་འཕང་ཟེར་འཐོབ་རྒྱུ་ཡོད་བསམ་དཀའ་བ་སྤྱད་བཞག་དུས། དེ་ནས། སྐུ་ཚེ་འདིའི་སྟེང་ནས་ཟུང་འཇུག་གི་གོ་འཕང་རྙེད་སོང་རེད། དེ་ནས། སློབ་མ་རྣམས་ཀྱིས། ཁྱེད་ནི་འཕགས་པ་སུའི་སྤྲུལ་བ་རེད། གཞན་དོན་ག་འདྲ་འབྱུང་རྫི་རེད། མི་ཕལ་པ་རེད་མི་འདུག་གསུངས་དུས། ཁྱོད་འདི། ༼རྒྱུ་འབྲས་ལ་ཡིད་་་༽ལས་རྒྱུ་འབྲས་ལ་ཡིད་ཆེས་ཅིང་ངེས་བྱུང་རྣམ་པར་དག་པ་མ་བསྐྱེད་པའི་རྟགས་རེད་ཟེར་མ་གཏོགས། ལས་རྒྱུ་འབྲས་ལ་སྙིང་ཐག་པ་ནས་ཡིད་ཆེས། ངེས་བྱུང་རྣམ་པར་དག་པ་ཞིག་བསྐྱེད་ན། སོ་སོའི་སྐྱེ་བོ་ཐམས་ཅད་ཀྱིས། སངས་རྒྱས་ཀྱི་གོ་འཕང་བསྒྲུབ་ན་ང་ལྟ་བུ་གོ་འཕང་སྒྲུབ་ཐུབ་ཀྱི་རེད། དེ་ནས། སོ་སོའི་སྐྱེ་བོ་ལ་ངེས་བྱུང་དང་རྒྱུ་འབྲས་ལ་ཡིད་ཆེས་མེད་ཚར་དུས། ནང་ལ་བརྩོན་འགྲུས་༺དགོས་ན་༻བརྩོན་འགྲུས་མི་འདུག། དེ་འདྲ་འོང་གི་རེད། གསུངས་རེད། དེའི་ཕྱིར་ན། འབྲས་བུ་སངས་རྒྱས་ཀྱི་གོ་འཕང་འདི། མི་ཁ་སྐོམ་བསྡད་མཁན་ཞིག་གིས་ཆུ་འཐུང་འདོད་བསམ་པ་ལྟ་བུ་ཞིག་རྩེ་གཅིག་ཏུ་བཟུང་བའི་སྒོ་ནས་བྱས་ཏེ། དེས། འབྲས་བུ་སངས་རྒྱས་ཀྱི་གོ་འཕང་དེ་ལ། དེ་ནས། ད་ལྟ་གོང་ནས་ཞུས་པ་བཞིན་དུ། རང་གཅིག་པུ་མ་ཡིན་པར། ནམ་མཁའ་དང་མཉམ་པའི་སེམས་ཅན་ཐམས་ཅད། སངས་རྒྱས་ཀྱི་གོ་འཕང་ལ་བཀོད། བསམ་པ་ཞིག་བྱེད་ན། དེ་འབྲས་བུ་ལ་དམ་བཅའ་བ་སྨོན་པ་སེམས་བསྐྱེད། བྱང་ཆུབ་མཆོག་ཏུ་སེམས་བསྐྱེད་པ་རེད་འགྲོ་ཡི་རེད། དེ་ནས། བྱང་ཆུབ་སེམས་བསྐྱེད་པ་ཟེར་མཁན་འདི། ཕན་ཡོན་ཚད་མེད་པ་ཡོད་མཁན་དེ། ད་ལྟ་བསྐྱེད་རིམ། རྫོགས་རིམ། ལམ་ཟབ་མོ་རྣམས་དང་འདྲ་ཡི་མ་རེད། སེམས་ཀྱིས་ཀུན་སློང་ཞིག་བཅོས་དུས། རྣམ་རྟོག་གིས་བཟོ་ཆོག་གི་རེད། རྣམ་རྟོག་གིས་བཟོས་པ་འདི་ལ་བརྟེན་ཏེ། ཕན་ཡོན་ཚད་མེད་པ་ཡོད་རྒྱུ་རེད་དུས། དེའི་ཕྱིར་ན་༺རྒྱུ་ལ་དམ་བཅའ་བ་༻སྨོན་པ་སེམས་བསྐྱེད་བྱས། དེའི་རྗེས་སུ་དཱ། སངས་རྒྱས་ཀྱི་གོ་འཕང་ཐོབ་འདོད་ཙམ་ཞིག་གིས་ཕན་ཐོགས་མི་འགི་དུས། རང་གིས་སྦྱིན་པ་བཏང་། ཚུལ་འཁྲིམས་བསྲུངས་། བཟོད་པ་བསྒོམས། བརྩོན་འགྲུས་བརྩམས་ཏེ་༼དགེ་༽དགེ་བའི་རྩ་བ་རྒྱ་ཆེ་ཆུང་ག་ཚོད་བྱས་ནའང་། དེ་སེམས་ཅན་ཐམས་ཅད་ཀྱི་དོན་དུ་ཡིན། བསམ་པ་བྱས་ནས། གཞན་ཕན་གྱི་བསམ་པ་བཟང་པོས་ཀུན་ནས་བསླངས། སེམས་ནི་རྣམ་གཡེང་དང་བྱ་བྱེད་ཐམས་ཅད་ཕར་སྤོང་། རང་གི་དོན་དུ་ཚུལ་གནས་ཐོས་བསམ་སྒོམ་གསུམ་གྱི་སྒོ་ནས་སྤྱོད་པ་མང་པོ་ཕར་ཅིག་བྱས་ན། དེས་རང་གི་རྒྱུ་ཚང་ལ་མ་ནོར་བར་བྱེད། 

དེ་ནས། དེའི་ཞོར་ནས་སྦྱིན་པ་ཚུལ་འཁྲིམས་ལ་སོགས་པ་ཕ་རོལ་ཏུ་ཕྱིན་པ་དྲུག་དང་། སྦྱིན་དང་སྙན་སྨྲ࿏་ལ་སོགས་པ་བསྡུ་བའི་དངོས་པོ་བཞི། བྱང་ཆུབ་སེམས་དཔའི་སྤྱོད་འཇུག་གི་ནང་ནས་གསུངས་པ་ལྟ་བུའི་གཞན་ཕན་གྱི་བསམ་པ་རྩེ་གཅིག་པ་སོགས་ཀྱི་སྒོ་ནས། དེ་ནས། ཚོགས་བསགས་སྒྲིབ་སྦྱངས་ག་ཚོད་བྱེད་ཐུབ་ན། དེ་ནས། རྫོགས་སྨིན་སྦྱོང་བ་མཐར་ཕྱིན་ནས་བྱང་ཆུབ་ཀྱི་སྤྱོད་པ་རྒྱ་མཚོ་ལྟ་བུ་འདི་ལ་དབང་འཐོབ་འགྲོ། བྱང་ཆུབ་ཀྱི་སྤྱོད་པ་རྒྱ་མཚོ་ལྟ་བུ་འདི་ལ་དབང་ཐོབ་སྟེ་ཀུན་རྫོབ་༺དངོས་ཤུགས་གཉིས་༼ཀྱི་༽འདི་ཡི་ཐོག་ནས།༻དོན་དམ་སྟོང་ཉིད་ཀྱི་བདེན་པ་དེ་མངོན་སུམ་དུ་རྟོགས་འོང་ན། དེ་ནས། སྟོང་ཉིད་སྙིང་རྗེའི་སྙིང་པོ་ཅན་ཟེར་རྒྱུ། སེམས་ཅན་གྱི་དོན་ག་ཚོད་སྒྲུབ་དགོས་ན་དཀའ་ཚེགས། ངལ་དུབ་མེད་པར། རང་དོན་ཡིད་བྱེད་ཀྱི་བློ་མི་སྐྱེ་བར། སྙིང་སྟོབས་ཀྱི་གོ་ཆ་ཆེན་པོ་ཞིག་ལས་འཇུག་འོང་རྒྱུ་རེད་དུས། དེའི་ཕྱིར་ན། དེ་ལྟ་བུ་ཡིན་དུས། དེ་ནས། ཐོག་མ་ལྟ་བ་དེ་གཏན་ལ་ཕབ་པ་དེ་ལ། གཞི་ཀུན་རྫོབ་དང་བདེན་པ་གཉིས་ཀྱི་སྒོ་ནས། དངོས་འཛིན་མཚན་མ། གང་ཟག་དང་ཆོས་ཀྱི་བདག་འདི་ཕར་བཤིགས་པའི་སྟོང་པ་ཉིད་དུ་བྱེད། སྟོང་ཉིད་འདིའི་ངང་ནས་གཞན་ཕན་གྱི་བསམ་པ་བཟང་པོ་ཡིས་ཀུན་ནས་བསླངས་ཏེ། སྨོན་འཇུག་གི་སེམས་གཉིས་བསྐྱེད་དེ། དེ་ནས། ཀུན་རྫོབ་ཉམས་ལེན། དོན་དམ་ཉམས་ལེན། རང་གིས། བདག་འཛིན་དང་ཉོན་མོངས་པ་གཉིས་དཱ། ག་ཚོད་འགྲོ་ན། དཔེར་ན་འཕྲུལ་འཁོར་མཁས་པས་གསང་ཐག་དཀྲོལ࿏་བ་འདྲ་ཟེར། ཅིག། བདག་འཛིན་ཉོན་མོངས་ཀྱི࿏་གཉེན་པོ་དེ་ལ་ག་ཚོད་འགྲོ་ནའང་། དེ་མ་ཐག་ཏུ་དེ་འོང་དུས། དཔེར་ན། དགྲ་བོའི་མཐོང་ན་མཚོན་ཆ་ལག་པས་བཟུང་བ་ལྟ་བུ་ཞིག་བྱས། བདེན་གཉིས་ཟུང་འཇུག་གི་སྒོ་ནས་ངེས་པ་རྙེད་པ་བརྟན་ཚུགས་པ་ཞིག་བཞག་སྟེ། ལམ་བསོད་ནམས་དང་ཡེ་ཤེས་ཀྱི་ཚོགས་གཉིས་ཟུང་དུ་འབྲེལ་བ་ཅན་ཞིག་བསྒོམས་ནས། སྟོང་ཉིད་སྙིང་རྗེའི་སྙིང་པོ་ཅན་གྱི་སྤྱོད་པ་རྣམ་པར་དག་པའི་ཐབས་ལ་ཡང་ནས་ཡང་དུ་འབད་དགོས་ལེ་རེད࿏། དེའི་སྟེང་ན། བྱང་ཆུབ་སེམས་དཔའ་འཇམ་དཔལ་དབྱངས་དང་། སྤྱན་རས་གཟིགས་ཀྱི་རྣམ་པར་ཐར་པ་ལ་བསམ་ན། བློས་མི་ཞུམ་པ་ལྟ་བུ་ཡོད་པ་འདིའང་། དང་པོ། སོ་སོའི་སྐྱེ་བོ་ཞིག་གིས་བྱང་ཆུབ་ཏུ་ཐུགས་བསྐྱེད། དེ་ནས། ཚོགས་བསགས། ད་ལྟ་བྱང་ཆུབ་སེམས་དཔའི་སྤྱོད་པར་ཡང་། མཐར་རང་ཤུགས་ཀྱིས་༺འཕེན་༻འགྲོ་ཡི་ཡོད་རེད་ཟེར་མ་གཏོགས། དང་པོའི་དུས་ནས། སྙིང་རྗེ་བྱང་ཆུབ་༺སེམས་བསྐྱེད་ཡོང་༻བསྡད་རྫི་ཡིན་རྒྱུ་མ་རེད། དེའི་ཕྱིར་ན། དེ་ནས། བསླབ་པས། འབྲས་བུ་སྐུ་གཉིས་ཟུང་དུ་འཇུག་པའི་སྲིད་ཞི་མཐའ་ལ་མི་གནས་པའི་མྱ་ངན་འདས་པ་ཡི་ཐོབ་པའི་ཚུལ། མགོན་པོ་ཀླུ་ཡིས། 

སངས་རྒྱས་རྣམས་ཀྱི་གཟུགས་ཀྱི་སྐུ། །བསོད་ནམས་ཚོགས་ལས་སྐྱེས་པ་སྟེ། །ཆོས་ཀྱི་སྐུ་ནི་མདོར་བསྡུ་ན། །རྒྱལ་པོ་ཡེ་ཤེས་ཚོགས་ལས་འཁྲུངས། །ཞེས་གསུངས་པ་དང་། མགོན་པོ་ཞི་བ་ལྷས། སྟོང་ཉིད་སྙིང་རྗེའི་སྙིང་པོ་ཅན། །སྤྱོད་པས་བསོད་ནམས་དག་པར་འགྱུར། །ཞེས་པ་ལ་སོགས་པ་རྒྱ་ཆེན་པོ་གསུངས་པ་དེ་ཡིན། མཐའ་ཡས་པ་ཡོད་པའི་ཕྱིར་ན། དེ་ལྟ་བས་ན་སྦྱིན་པ་གཏོང་བའམ། ཚུལ་ཁྲིམས་བསྲུང་བ་ལ་སོགས་པ་སྤྱོད་པ་གང་བྱེད་པའི་གནས་སྐབས་སུ། སྟོང་ཉིད་ཀྱི་ལྟ་བ་འདིས་རྩིས་ཟིན་བསྡད་ན། དེ་ནས། སྟོང་ཉིད་ཀྱི་ལྟ་བ་འདི་ཡིས། རྗེས་ཐོབ་ཀྱི་སྤྱོད་པ་དེ་གའང་། ཐ་མལ་ལ་མི་ཤོར་བའི་དགོས་པ་ཡོད་རེད་དུས། དོན་དམ་པ་སྤྲོས་པའི་མཐའ་ཐམས་ཅད་དང་བྲལ་བ་དང་། 

ཀུན་རྫོབ་ཀྱི་སྒོ་ནས། ཆོས་ཉིད་སྤྲོས་པའི་མཐའ་ཐམས་ཅད་བྲལ་བ་དེ་ལྟར་མ་རྟོགས་པ་ལས། འགྲོ་བ་སེམས་ཅན་རྣམས་བྱང་ཆུབ་ཀྱི་གོ་འཕང་ལ་འགོད་པའི་ལྷག་བསམ་ཁྱད་པར་ཅན་གྱི་རྩིས་ཟིན་པར་བྱས་ཏེ། རང་གི་སེམས་འདི་དྲན་ཤེས་བག་ཡོད་ཀྱིས་རྒྱུད་བརློན་པར་བྱེད་བསྡད་ན། དེ་ནས། སྤྱོད་པ་ཐམས་ཅད་རྣམ་པར་དག་པར་འགྱུར་བས། འདི་རེད། དེ་ནས། སྤྱོད་པ་དེ་དག་ལའང་རིགས་ཀྱི་༼རིགས་༽སྒོ࿏་ནས་རྣམ་པར་དབྱེ་ན། གོང་དུ་ཐེག་པ་ཆེ་ཆུང་འབྲིང་གསུམ་ཡོད་པས། སྤྱོད་པ་ཆེ་ཆུང་འབྲིང་གསུམ་ཡོད་རྒྱུ་རེད། འདི། སྤྱོད་པ་རང་གི་རྣམ་པར་དབྱེ་བ་ནི། དེ་ནས། སྤྱོད་པ་དེ་ཉིད་ལའང་། དཱ། རྒྱ་ཆེན་པོ་ཡོད་ནའང་མདོར་བསྡུ་ན། བྱང་ཆུབ་སེམས་དཔའ་ལ། ཉེས་སྤྱོད་སྡོམ་པའི་ཚུལ་ཁྲིམས། དགེ་བ་ཆོས་སྡུད་ཀྱི་ཚུལ་ཁྲིམས། སེམས་ཅན་དོན་བྱེད་ཀྱི་ཚུལ་ཁྲིམས། རྣམ་པ་གསུམ་གྱི་སྒོ་ནས། རྒྱུད་རྣམ་པར་དག་པ་རང་ཤུགས་ཀྱིས་རེད་འོང་རྒྱུ་རེད། དེ་ཐམས་ཅད་ཀྱི་སྙིང་པོ་དེའང་། ད་ལྟ་༺ང་ཚོ་༻ལས་དང་པོ་པའི࿏་གང་ཟག་ཐམས་ཅད་ཀྱིས། དྲན་ཤེས་བཞིན་བྱུང་ན། མདོ་སྔགས་ཀྱི་ལམ་༺ཚད་ཕྱིན་པར་༻འཇིགས་མེད་གླིང་པས་གསུང་རྒྱུ་རེད་དུས། དྲན་པ་དང་ཤེས་བཞིན་གཉིས་ཀྱིས་༺མ་རྙོག་པ་༻ཞིག་བྱུང་བསྡད་ན། དེ་ནས། རང་རྒྱུད་དགེ་བ་ལ་རང་ཤུགས་ཀྱིས་བཀོལ་ཐུབ་རྒྱུ་རེད། དེའི་ཕྱིར་ན། བྱང་ཆུབ་སེམས་དཔའི་སྡེ་སྣོད་ལས་རྒྱ་ཆེར་འབྱུང་བ་ལྟར་དུ་སྤྱོད་པར་ཤེས་པར་བྱ། དེ་དག་གིས་ཕ་རོལ་ཏུ་ཕྱིན་པའི་ལམ་ལ། ཚུལ་ཁྲིམས་༺བསྟན་བྱ་༻བསླབ་པ་གསུམ་དང་། འདིའི་ནང་ནས་ཀྱང་། ཏིང་ངེ་འཛིན་དང་ཤེས་རབ་རྣམ་པར་དག་པ་གཉིས། ཏིང་ངེ་འཛིན་འདི་རྟེན། ཤེས་རབ་འདི་བརྟེན་པའི་རང་བཞིན་གྱིས། ལྟ་བ་དང་། ཚུལ་ཁྲིམས་གཉིས་ཅེས། སྤྱོད་པའི་ཕྱོགས་བསྡུས་ཏེ། ལྟ་བ་རྣམ་པར་དག་པའི་སྟེང་ནས། སྤྱོད་པ་རྣམ་པར་དག་ན། ལྟ་སྤྱོད་གཉིས་ཀ་དག་ཚར་ན། དེ་ནས། ཕྱི་གཙང་ནང་གཙང་མེ་ཏོག་པདྨ་དཀར་པོ་ལྟ་བུ་ཞིག་རེད། 

ལྟ་སྤྱོད་རྣམ་པ་གཉིས་དག་པར་བྱ་བའི་ཚུལ་གྱིས་མདོར་བསྡུས་ཏེ་བསྟན་ཟིན་པ་རེད། དེ་ལྟ་བུའི་ངེས་པར་འབྱུང་བའི་བསམ་པས་ཟེར། དཱ། ད་ལྟ། ཐེག་པ་ཐམས་ཅད་གང་ཉམས་ལེན་བྱེད་ནའང་། མར་གྱི་ཉན་ཐོས་ཐེག་པ་ནས། མཐོ་ཡི་རྫོགས་པ་ེཆེན་པོ་མན་ཆོད། ཐེག་པ་གང་ཉམས་ལེན་བྱེད་ན། ངེས་འབྱུང་གི་ཡིད་བཟུང་བ་ཞིག་མ་བྱེད࿏། ཚེ་འདིའི་དོན་གཉེར་ཞིག་དང་། རང་བཞིན་གྱིས་རྟོགས་པ་མཐོན་པོ་ཟེར་འདི། ལས་སླ་པོ་ཞིག། ཧབ་ཏ་གཅིག་གཉིས་ཀྱི་མཇུག་སྐྱེལ་འོང་བསམ་ན། གཏན་ནས་ཡོད་རྒྱུ་མ་རེད། དེའི་ཕྱིར་ན། ངེས་འབྱུང་ཟེར་མཁན་འདི། ཁམས་གསུམ་འཁོར་བ࿏། སྡུག་བསྔལ་གྱི་རང་བཞིན་དུ་ཤེས་དགོས་རེད། ཁམས་གསུམ་འཁོར་བའི་སྡུག་བསྔལ་འདི་དང་འཁྲུལ་པ་བསགས་ན། ༺ང་ཚོ་༻ཡི་ཚེ་རབས་ཐོག་མ་མེད་པ་ནས་ད་ལྟ་ཡན་ཆོད་དུ། འཁྲུལ་པ་ཁོ་ན་ཡི་ལས་སྤྱོད། འཁྲུལ་པ་ཨ་འཐས་སོང་རེད། དེ་ནས། འཁྲུལ་པ་དེ་ཕར་བཤིག་དགོས་ན། དེ་ནས། ལོ་ཟླ་བ་དབྱར་དུས་ཤིག་ལ། ཅིག། གཏན་ནས་ཐུབ་རྒྱུ་མ་རེད། དེའི་ཕྱིར་ན། མི་ཐུབ་པའི་ཚུལ་འདི། འཁོར་བ་འདི། དགྲ་བོ་འདི། རང་གི་རྒྱུད་ལ་ཆགས་སྡང་རྨོངས་གསུམ་གྱི་རྟོག་པ་འདི་ལམ་གྱི་གེགས་ཡིན་པར་ཤེས་ནས། དེ་ཕར་འཇོམ་གང་ཐུབ་ཐུབ་ཅིག་བྱེད་དགོས་བསམ་རྒྱུའི་ངེས་འབྱུང་༼གི་༽རྣམ་པར་དག་པ་ཞིག་བྱེད། ངེས་འབྱུང་རྣམ་པར་དག་པ་ཡི་སྒོ་ནས། ཆོས་ཀྱི་སྒོ་ལ་ཞུགས་ནའང་། འཇིག་རྟེན་སྐྱེ་བོ་འདི་ཡིས། དེ་ནས། གནས་སྐབས་ལྷ་དང་མིའི་བདེ་བ་དང་། ལྷའི་དབང་པོ་བརྒྱ་བྱིན་འཐོབ་པའི་དོན་དུ། གཏན་པ་མེད་པའི་ཆོས་སྦྱིན་བརྒྱ་རེ་ཙམ་བྱེད་མཁན། མི་ལ་དེ་འདྲ་འོང་རྒྱུ་རེད་དུས། དེ་ཐམས་ཅད་ཁམས་གསུམ་འཁོར་བ་ལ་༼འཁྱམ་་་་༽འཁྱམས་སོང་བ་རེད་དུས། ཕན་ཐོགས་ཡོད་རྒྱུ་མ་རེད། དཔེར་ན། ལྷའི་དབང་པོ་བརྒྱ་བྱིན་ལྟ་བུ་ཞིག་ལ࿏་སྐྱེས་སོང་ན། བདེ་སྐྱིད་ལོངས་སྤྱོད་དང་། བདུད་རྩིའི་ཟས་ཟ་བ། རང་གི་ལུས་ཀྱི་འོད་ཀྱིས་དཔག་ཚད་རྒྱང་གྲགས་ཚུན་ཆོད་འཆར་འགྲོ་ལེ་ཟེར་མ་གཏོགས། ཉི་ཟླ་མི་དགོས་པ། ལུས་ལ་རིན་པོ་ཆེའི་རྒྱན་རེ་རེ་ཡིན་ནའང་། རིན་ཐང་བློས་དཀའ་བ་ཡོད་རེད། དེ་ནས། ཁམས་གསུམ་འཁོར་བའི་ས་བོན་འདི་གཏན་ནས་མ་སྤངས་ཟིན་དུས། སླར་ཡང་འཁོར་བ་ལ་མར་འཁྱམས་ཏེ། བདེ་བ་འདི་ཡི་མཐའ་སྡུག་བསྔལ་ལ་འགྱུར་མི་འགྲོ་བའི་ཐབས་ཡོད་རྒྱུ་མ་རེད་དུས། དེའི་ཕྱིར་ན། འཁོར་བར་ནི་ག་ཚོད་སྐྱེས་ནའང་སྡུག་བསྔལ་གྱི་རང་བཞིན་ཡིན། བསམ་པ་ཡི་སྒོ་ནས་འཁོར་བ་ལ་མ་ཆགས་པ། དེ་ནས། འཁོར་བ་ལ࿏་མ་ཆགས་པ་འདི་རང་རྐྱང་པ་ཞིག་ཡོད་ན་ཕན་རྒྱུ་མ་རེད། ནམ་མཁའ་མཐའ་དང་མཉམ་པའི་སེམས་ཅན་འདི་ཐམས་ཅད་འཁོར་བའི་གནས་རིས་འདི་ནས། ཡར་སྒྲོལ་ཐུབ་དགོས་འདུག་བསམ་རྒྱུ་ཀུན་རྫོབ་བྱང་ཆུབ་ཀྱི་སེམས་ཀྱི་སྒོ་ནས། དེ་བྱས་དུས། དེ་རང་གི་དོན་སྐད་ཅིག་ཙམ་ཡང་ཡལ་བ་མི་དོར། ད་ལྟ་རང་རི་ཁྲོད་དབེན་པའི་གནས་སུ་བསྡད། བླ་མ་དགེ་བའི་བཤེས་གཉེན་༺གྱི་༻བསྟེན་དུས། གདམས་ངག་རྩེ་གཅིག་ཏུ་ཉམས་སུ་བླངས་ན། ཀུན་སློང་གིས། སེམས་ཅན་ཐམས་ཅད་ཀྱི་དོན་དུ་ཡིན་བསམ་ནས། ཕྱི། ལྟར་སྣང་དུ། མི་མང་པོ་ཆོས་ལ་བཀོད་པ་ལྟ་བུ་དང་། འགྲོ་དོན་ཕྲིན་ལས་རྒྱ་ཆེན་པོ་འབྱུང་རྫི་ཡི་༺འདྲ། ཡེ་༻མ་ཐོབ་ནའང་། དེ། བྱང་ཆུབ་སེམས་དཔའི་སྤྱོད་པ་རང་ཤུགས་ཀྱིས་རེད་བསྡད་རྫི་ཡོད་རྒྱུ་རེད་དུས། དེའི་ཕྱིར་ན། བྱང་ཆུབ་ཀྱི་སེམས་འདི་ཡིས། རང་གི་དོན་ཡིད་བྱེད་ལ་༼ཆགས་༽མ་ཆགས་པ་དང་། དེའི་སྟེང་ནས། དེ་ནས། སྟོང་ཉིད་ལྟ་བ་ཡང་དག་པ་ཞིག། ཁ་སང་གཏན་ལ་ཕབ་པ་བཞིན་དུ་རྒྱུད་ལ་བསྐྱེད་འོང་ན། དོན་དམ་བྱང་ཆུབ་ཀྱི་སེམས་རེད། འདི། སྤྲོས་པ་མཐའ་དག་ཉེ་བར་ཞི་བ་དེས་ནི། དེ་ནས། དངོས་པོ་དང་མཚན་མ་ལ་མ་ཆགས་པ་རེད་འོང་བ་འདི་ཞི་བ་ལྷས། ཐམས་ཅད་ནམ་མཁའ་འདྲ་བ་འདི། །བདག་འདྲས་ཡོངས་སུ་གཟུང་བར་བགྱི། །ཟེར་དེ་རྒྱུད་ལ་བསྐྱེད་འོང་ན། དེ་ནས། མ་ཆགས་པ་རྣམ་པ་གསུམ་གྱི་རང་བཞིན་དུ་བློ་སྦྱངས་ན། དེས་ཐེག་པ་ཆེན་པོའི་ལམ་མཐར་ཐུག་པ་ཞིག་རྒྱུད་ལ་སྐྱེ་འགྲོ་ལེ་རེད། དེ་ལྟར་མ་སྐྱེ་ཡི་བར་དུ་ཡང་། འདི་ལྟ་བུ་མན་ངག་ཉུང་ཉུང་ཡིན་ན་ཡང་། ཐེག་པ་ཐམས་ཅད་ཀྱི་དོན་གྱི་སྙིང་པོ་བསྡུས་བཞག་ཡོད་རེད་དུས། དེ་ནས། འདི་ལྟ་བུ་འདི། དང་པོ་ཐོས་པ་བྱེད། བར་དུ་བསམ་པ་བྱེད། གཏན་ལ་ཕབ་ནས། རང་ཉིད་ཀྱི་རྒྱུད་ཀྱི࿏་ཉོན་མོངས་ཀྱི་གཉེན་པོར࿏་ག་ཚོད་འགྲོ་ཐུབ་ཐུབ་༺བཞག་༻དུས། དཱ་ཡོད་པ་ཡིན་ནོ།། 

ཐུན་མོང་དུ་ཕ་རོལ་ཏུ་ཕྱིན་པའི་ལམ་ལ་སློབ་པའི་ཚུལ་དེ་ཉིད་སོང་ཟིན་ཏེ། གཉིས་པའང་། རྡོ་རྗེ་ཐེག་པའང་། སྔགས་ཀྱི་ལམ་གྱི་ཚུལ་བསྟན་པར་འགྱུར་བ་འདི་རེད་དུས། འདི་ནི། གོང་གི་བཤད་པ་དེ་ལྟར་ན། ཐེག་པ་ཆུང་ངུ་ཉན་ཐོས་དང་རང་སངས་རྒྱས་ཀྱི་ལམ་ལ་བརྟེན་ཏེ། ཁམས་གསུམ་ལས་ངེས་པར་འབྱུང་བའི࿏་བསམ་པས། ཁམས་གསུམ་འཁོར་བ་ལ་མ་ཆགས་པའི། འདིའི་ཐབས་༺ཀྱང་ཟིན་པའི་དབང་དུ།༻ཀུན་རྫོབ་བྱང་ཆུབ་སེམས་ཀྱིས་ཐེག་དམན་ཉན་ཐོས་ལམ་གྱི་རང་དོན་ཡིད་བྱེད་ལ་མ་ཆགས་པའི་ཞི་བ་མྱ་ངན་ལས་འདས་པའི་ལམ་ཕྱོགས་གཅིག་ཏུ་མ་ལྷུང་བར། བྱང་ཆུབ་སེམས་དཔའི་སྤྱོད་པ་ལ་འཇུག་པ་དང་། དེ་ལྟ་བུའི་སྲིད་ཞི་གཉིས་ལས་འདས་པའི་མཐར་ཐུག་གི་ལམ་གྱི་ངོ་བོ་གང་ཡིན་ཞེ་ན། དོན་དམ་པ་བྱང་ཆུབ་ཀྱི་སེམས་སྤྲོས་པ་མཐའ་དག་ཉེ་བར་ཞི་བས་དངོས་པོ་དང་མཚན་མ་ལ་མ་ཆགས་པ་གསུམ་གྱིས་རིམ་པ་བཞིན་དུ་བློ་སྦྱངས་ཏེ། དེ་ལྟ་བུའི་ལམ་སྔོན་དུ་འགྲོ་ཟིན་པའི་རྗེས་སུ། དཱ་གཉིས་པ་གསང་བ་སྔགས་ཀྱི་ལམ་ལ་སློབ་པའི་ཚུལ་གྱིས། ཅིག་བསྟན་པ་འདི་ལ། ལམ་གྱི་འཇུག་སྒོ་སྤྱིར་བསྟན་པ་དང་། ལམ་རང་གི་ངོ་བོ་འབྲས་བུ་དང་བཅས་པ་བྱེ་བྲག་ཏུ་བཤད་པའི་ནང་ནས། དང་པོ་ལམ་གྱི་འཇུག་སྒོ་སྤྱིར་བསྟན་པ་ནི། མྱུར་དུ་ཡེ་ཤེས་མཆོག་ཐོབ་སླད། །ཐབས་ཀྱིས་ཁྱད་པར་གྱིས་ཕྱེ་བའི། །བླ་མེད་རྡོ་རྗེ་ཐེག་པ་ནི། །བློ་བཟང་རྣམས་ཀྱིས་དང་དུ་བླངས། །

ཞེས་པ་ལ་སོགས་པ་སྟེ། དེ་ཡང་། སྤྱིར་ཐེག་པ་ཆེན་པོའི་ལམ། བྱང་ཆུབ་སེམས་ཀྱི་རིམ་པ་དེ་ལ་ཚུལ་བཞིན་དུ་༺བསྒོམས་༻ན། མཐར་ཐུག་རྫོགས་པའི་སངས་རྒྱས་ཀྱི་གོ་འཕང་འཐོབ་འཐོབ་ཀྱི་རེད་དེ། དེ་ལས་ཀྱང་ལམ་མྱུར་བ། དབང་པོ་རབ་ཏུ་འགྱུར་བའི࿏་གང་ཟག་ཡིན་ན་ཚེ་གཅིག་ལུས་གཅིག་གི་སྟེང་དུ་ཟུང་འཇུག་གི་གོ་འཕང་དང་། དེ་ལྟར་མེད་ན་སྐྱེ་བ་གསུམ་དང་བདུན་ལ་སོགས་པ་༼་་་༽༺ཕན་མི་འགྱུར་པ།༻ གཞན་དོན་དུ་རྫོགས་པའི་བྱང་ཆུབ་ཀྱི་ཡེ་ཤེས་མཆོག་འདི་ནི་ཐོབ་པར་བྱ་བའི་ཕྱིར་དུ། ཐེག་པ། གསང་སྔགས་རྡོ་རྗེ་ཐེག་པའི་ལམ་ལ་འཇུག་དགོས། སྤྱིར་མདོ་དང་སྔགས་ཀྱི་ལྟ་བ་གཉིས་སྤྲོས་པའི་མཐའ་བརྒྱད࿏་དང་བྲལ་བ། ཡུལ་༼ཙམ་གྱིས་༽ཙམ་གྱི་ངོས་ནས། མདོ་སྔགས་ཀྱི་ལྟ་བ་ལ་ཁྱད་པར་ཡོད་མ་རེད་དེ། འདི་ལྟ་བ་དེ་རྟོགས་པར་བྱེད་པའི་ཡུལ་ཅན་གྱི་སྒོ་ནས་གཏན་ལ་ཕབ་ན། དེ་ནས། གསང་སྔགས་རྡོ་རྗེའི་ཐེག་པའི་ལམ་ནི། ཀུན་འབྱུང་གི་བདེན་པ་སྤང་བྱ་དང་། འགོག་པའི་བདེན࿏་པ་༼སྤོང་༽བླང་བྱ་ཡིན་པ་དེ་ཉིད། སྣང་བ་ལྷ་དང་ལྷ་མོའི་རང་བཞིན་དུ་ཤེས་ཚར་དུས། དེའི་ཕྱིར་ན། ཀུན་རྫོབ་༼བདེན་་་་༽དག་པ་ཆེན་པོའི་ངོ་བོ་བསྟན་འགྲོ་ལེ་མ་གཏོགས་ཡོད་མ་རེད། དེ་ནས། དོན་དམ་མཉམ་པ་ཆེན་པོ་ཟེར་རྫི་དང་། རོ་མཉམ་བདེན་པ་དབྱེར་མེད་ཀྱི་ལྟ་བ་ལ། གཏན་ལ་ཕབ་དུས། རྒྱུ་རྐྱེན་གྱི་སྣང་བ་ཐམས་ཅད། ལྷ་དང་ཡེ་ཤེས་སུ་ཤར་བར་ཤེས་དུས། དེ། ལྟ་བ་རྟོགས་བྱེད་དེ། ཡུལ་ཅན་གྱི་ཤེས་པ་རེད་དུས། དེ་ནས། གསང་སྔགས་རྡོ་རྗེ་ཐེག་པའི་ལམ་ལ࿏། ཁྱད་པར་དུ་འཕགས་པ་ཐབས་ཀྱིས་ཁྱད། དེ་ལྟ་བུའི་ཐབས་ཀྱི་རིམ་པ། ཡུལ་དང་ཡུལ་ཅན། ཀུན་རྫོབ་དག་པ་ཆེན་པོ་དང་དོན་དམ་མཉམ་པ་ཆེན་པོ་གཏན་ལ་ཕབ་རྫི་དེ། དེ་ནས། གསང་སྔགས་རྡོ་རྗེ་ཐེག་པའི་ལམ་ལ་ཡང་འཇུག་པའི་སྒོ་ནས། འབེབས࿏་སུ་ཡོད་རེད་དེ། འདིས། ༼གནས་་་་༽དག་པ་དང་། མཉམ་པ་ཆེན་པོ་སྒྲ་ཇི་བཞིན་ཕབ་ས་དེ་ཉིད་རྣལ་འབྱོར་བླ་ན་མེད་པའི་ལམ། མ་ཧ་ཨ་ནུ་ཨ་ཏི་གསུམ་ཀྱིས࿏་ནི་ཕབ་ཀྱི་ཡོད་རེད། དེ་ལྟ་བུའི་རྣལ་འབྱོར་བླ་ན་མེད་པའི་རྡོ་རྗེ་ཐེག་པ་འདི་ནི། སྤྱིར་དུ། ཐེག་པ་ཆེན་པོའི་རིགས་ཅན་བྱང་ཆུབ་སེམས་དཔའི࿏་རིགས་ཅན་མ་གཏོགས་པས་གང་ཟག་བློ་ཆུང་ཐེག་དམན་གྱི་རིགས་ཅན་རྣམས་ཀྱིས། དེ་མངོན་དུ་བྱེད་ཐུབ་ཀྱི་མ་རེད། དེ་ནས། བྱང་ཆུབ་སེམས་དཔའི་རིགས་ཅན་ཡིན་ནའང་། གསང་སྔགས་རྡོ་རྗེ་ཐེག་པ། དབང་པོ་རྣོན་པོ་ཡི་དབང་དུ་བྱས་ཏེ། དེ་ནས། ཚུལ་གསུམ་སྒྲོན་མ࿏་ནས། དོན་གཅིག་༼མ་ལོན་༽ལ་ཡང་མ་རྨོངས་དང་། །ཐབས་མང་དཀའ་བ་མེད་པ་དང་། །དབང་པོ་རྣོན་པོ་དབང་བྱས་པས། །གསུངས་འདུག། དབང་པོ་རབ་ཏུ་འགྱུར་བ། བྱང་ཆུབ་སེམས་དཔའ་སྔགས་ཀྱི་རིགས་ཅན་རྣམས་ཀྱིས། བློ་བཟང་རྣམས་ཀྱིས་དང་དུ་བླང་བར་བྱ་བ་ནི། གསང་སྔགས་རྡོ་རྗེ་ཐེག་པ་དེ་ཉིད་ཡིན་པས་ན། དེ་གཏན་ལ་ཕབ་དགོས་པ་ཡིན། དེ་གཏན་ལ་ཕབ་དགོས་པའི་རྒྱུ་མཚན་གང་རེད་ཟེར་ན། ལམ་མྱུར་བ་དང་། བདེ་བ་དང་། ཐབས་ཟབ་པ་དང་ཡང་ནི། ཁྱད་པར་དུ་འཕགས་པའི་ཚུལ་ཡོད་རྒྱུ་རེད་དུས། འདིས་བསྟན་པ་རེད། 

དེ་ནས། ༼ལམ་རང་་་་༽གཉིས་པ་ལམ་རང་གི་ངོ་བོ་འདི་འབྲས་བུ་དང་བཅས་པ་བསྟན་པ་དེ་ཉིད་ལ། བཤད་པ་འདི་ལ། སྤྱིར་རྡོ་རྗེ་ཐེག་པའི་ལམ་ཐམས་ཅད་མདོར་བསྡུས་བཞག་ན། དེ་ནས། རྒྱུད་སྡེ་ཆེན་པོ་དྲུག་དང་། རྒྱུད་སྡེ་ཆེན་པོ་བཞི་གང་ལྟར་དབྱེ་ན། དེ་ཐམས་ཅད་ཀྱི་ལམ་༼གྱི་་་་༽སྨིན་བྱེད་ཀྱི་དབང་དང་། གྲོལ་བྱེད་ཀྱི་ཁྲིད་གཉིས་སུ་བསྡུས་པའི་དབང་དུ་བཏང་ནས། དང་པོ་སྨིན་བྱེད་དབང་གི་རྣམ་པར་གཞག་པ་འདི་བསྟན་པར་མཛད་པ་རེད་དུས། དེ་ནས་ཡང་། རྩ་རླུང་ཐིག་ལེ་ཡེ་ཤེས་ཁམས࿏། །སྐུ་བཞིའི་འབྲས་བུར་སད་པའི་སླད། །རྒྱུ་དང་ལམ་གྱི་དབང་བཞི་ཡི། །ས་བོན་རྟག་ཏུ་གདབ་པར་རིགས། །ཞེས་པའི་སྒོ་ནས་སྨོས་པར་མཛད་པ་སྟེ། 

དེ་ཡང་དབང་ཟེར་རྒྱུ་འདི། གསང་སྔགས་ཀྱི། དེ་དཔེར་ན། རྒྱུད་སྡེ་ཆེན་པོ་དྲུག་ཀ་རེ་རེ་བཞིན་དུ། དབང་གི་རྣམ་པ་དབྱེ་བསྡུ་མང་པོ་ཞིག་ཡོད་རེད། དེའི་ནང་ནས་གསང་སྔགས་བླ་མེད་ཀྱི་རྒྱུད་སྡེ་རེད་ཚར་ན། རྒྱུད་སྡེ་རེ་རེ་བཞིན་དུ་དབང་གི་རྣམ་པ། ཕར་དབྱེ་བ་དང་། ཚུར་བསྡུ་བ། མང་པོ་ཞིག་གསུངས་རེད་དེ། མདོར་ན། དབང་ཐམས་ཅད་མདོར་བསྡུས་བཞག་ན། དབང་བཞི་ཡི་ནང་ནས་མ་བསྡུས་པ་གཅིག་རྐྱང་ཡོད་རྒྱུ་མ་རེད། དེ་ནས། དབང་བཞི་རུ་ངེས་དགོས་པའི་རྒྱུ་མཚན་དེ་གང་རེད་ཟེར་ན། དབང་བསྐུར་ས་ཡི་རྟེན་འདི་གང་རེད་ཟེར་ན། ༺ང་ཚོ་༻ད་ལྟ། དལ་འབྱོར་བཅོ་བརྒྱད་ལྡན་པའི་མི་ལུས་རིན་པོ་ཆེ་འདི། སྤྱིར་དུ་གླིང་གསུམ་པོ་ཐམས་ཅད་མི་ཡི་ལུས་རེད་དུས། དེ་ནས་ཀྱང་། འཛམ་བུ་གླིང་པའི࿏་ལས་ཀྱི་ས་པ་རེད་སོང་རྫི་དེ་ལ། དེ་ནས། ས། ཆུ། མེ། རླུང་། ནམ་མཁའ་ཡེ་ཤེས་ཀྱི་ཁམས་དེ། ཁམས་རགས་པ་ཞིག་དང་། ལས་ཀྱི་ས་པ་རེད་སོང་རྫི་ཡི་གསང་སྔགས་རྡོ་རྗེ་ཐེག་པའི་ལམ་གྱི་རྟེན་ཐུན་མོང་མ་ཡིན་པར་འགྱུར་བ་འཛམ་བུ་གླིང་པ་འདི་ཡིན་རེད། དེ་ནས། ལམ་གྱི་རྟེན་ཐུན་མོང་མ་ཡིན་པ་འདི་གང་རེད་ཟེར་ན༼གྱི།༽ད་ལྟ་༺ང་ཚོ།༻ གསང་སྔགས་རྡོ་རྗེ་ཐེག་པའི་དབང་དུ་བྱས་ན། དེ་ནས། འདི་༼ལ་༽རེད། རྡོ་རྗེའི་ཕུང་པོ་ཟེར། རྡོ་རྗེ་ཕུང་པོ་ཡིན་དུས། གང་རེད་ཟེར་ན། རྒྱུ་མཚན་ཉིད་ཐེག་པའི་ལམ་དུ་ཡིན་ན། ཟག་བཅས་སྡུག་བསྔལ་དང་ལྡན་པའི་མཚན་གཞི། སྤང་བྱ་རུ་འདོད་པ་དེ་ཉིད། གསང་སྔགས་རྡོ་རྗེ་ཐེག་པའི་ལམ་ནས། ཕུང་པོ་ལྔ་རིགས་ལྔ། འབྱུང་བ་ལྔ་ཡུམ་ལྔ། ༺དབང་ཡོན་༻སེམས་དཔའ་སེམས་མ། ཡན་ལག་ཁྲོ་བོ་ཁྲོ་མོའི་རང་བཞིན་དུ་སྒོམ་འགྲོ་དུས། དེ་ནས། མ་དག་པའི་སྤང་བྱ་མ་རགས། དབང་བསྐུར་ས་ཡི་རྟེན་རེད། ཕུང་པོ་ལྔ་དེ་ཚུར་འཕྲོ་རྫི་ཡི་རྩ་བ་གང་ལས་བྱུང་ཟེར་ན། དེ་ནས། གནས་པ་རྩར། གཡོ་བ་རླུང་། བཀོད་པ་ཐིག་ལེ་བྱང་ཆུབ་སེམས་ཀྱི་རང་བཞིན་དེ་དང་། འདི། རྩ་རླུང་ཐིག་ལེ་དེ། ༼ཁྱབ་༽ ཁྱབ་བྱ་ཟེར་དུས། ཁྱབ་བྱེད་གང་གིས་ཁྱབ་ཡོད་རེད་ཟེར་ན། བརྟེན་པ་ཡེ་ཤེས་ཀྱིས་དེ་ཐམས་ཅད་ལ་ཁྱབ་བསྡད་ཡོད་རེད། དེ་ནས། ཡེ་ཤེས་ཟེར་མཁན་འདི་གང་རེད་ཟེར་ན། ཁ་སང་མདོ་ཡི་སྐབས་ནས་བཤད་པའི་གཞི་བདེ་གཤེགས་སྙིང་པོ་ཡོད། ཟེར་མཁན་དེ་རེད་དུས། དེའི་ཕྱིར། དབང་བསྐུར་ས་ཡི་རྟེན་ལ་ཡང་། རྩ་དང་གཅིག། རླུང་དང་གཉིས། ཐིག་ལེ་དང་གསུམ། ཡེ་ཤེས་བཞི་ཡོད་རེད། དེ། ཡེ་ཤེས་བཞི་པོ་དེ་ལ། ད་ལྟ་མ་དག་པའི་ལས་རླུང་གིས་རྩ་དང་རླུང་དང་ཐིག་ལེ་དང་ཡེ་ཤེས་དེ་ཉིད་ཕར་གྲིབ་བསྡད་ཡོད་རེད། དེ། བསྒྲིབས་པ་དེ་ནི། དེ་ནས། དབང་བསྐུར་འོང་དུས། དཔེར་ན། དབང་གི་ནུས་པ་འདིས། སྒྲིབ་པ་འདི་ཕར་སྐྲོད། ནང་ནས་ཡེ་ཤེས་ཀྱི་ས་བོན། རྒྱུད་ལ་ཡོད་པ་འདི་ཚུར་རྒྱུད་ལ་གསར་དུ་བླུག་འོང་བ་བཞིན་དུ་སད་པར་བྱེད་པའི་ཕྱིར་ན། དེ་ནས། སྦྱོང་རྒྱུ། དྲི་མ་ཡི་དབང་དུ་བྱས་ན་རྣམ་པ་བཞི་ཡོད་རེད། དེ་ནས། འདི་རྣམ་པ་བཞི་པོ་ཡི་དྲི་མ་སྦྱངས་ཚར་དུས། དག་པའི་ཞིང་ཁམས་འདི། དབྱིངས་ཀྱི་རང་བཞིན་མངོན་དུ་འགྱུར་བ་ལས། ཟེར་དུས། ༼ཀུན་༽ དེ། དོན་དམ་པ་དང་། ཀུན་རྫོབ་ཀྱི་བདེན་པ་འདི་གཉིས་ལ་སྣང་ཚུལ་ངོ་མ། གནས་ཚུལ་དང་། སྣང་ཚུལ་གཉིས་ཀ་ཡི་དབང་དུ་བྱེད་ན། དག་པ་ཆེན་པོ་དང་མཉམ་པ་ཆེན་པོ་དེ་ཉིད་རེད་དུས། དེ་ནས། མ་དག་པའི་གནས་སྐབས་ན། དག་པ་ཆེན་པོ་དང་མཉམ་པ་ཆེན་པོ་དེ། ཐ་མལ་གྱི་ཕུང་ཁམས་བསྐྱེད་མཆེད། སྣོད་བཅུད་རྒྱུད་གསུམ་གྱིས་ཕར་སྒྲིབ་བསྡད་ཡོད་རེད། འདི། གྲིབ་པར་གྱུར་བ་འདི། ཕར་དག་ཚར་ན། དེ་ནས། དག་པའི་ཞིང་ཁམས་རེད། དེ་ནས། དག་པའི་ཞིང་ཁམས་མཐར་ཐུག་པ་འདི། སྒྲིབ་པ་བྲལ་སོང་ན། དཔེར་ན། སྤྲིན་པ་ནམ་མཁའ་ལ་གཏན་ནས་མ་ཆགས་ན། ཡེ་གདོད་འོད་གསལ་བ་དང་། ནམ་མཁའ་ཡང་སྟོང་པ་རྒྱ་ཆེན་པོ་འོང་རྒྱུ་རེད་དུས། དཔེ་འདི་ལྟར་དུ། གོང་དུ་རྩ་རླུང་ཐིག་ལེ་ཡེ་ཤེས་ཀྱི་སྒྲིབ་པ་བཞི་འདི། ཕར་དག་ཚར་དུས། ཆོས་ཀྱི་དབྱིངས་ཀྱི་རང་བཞིན་ཁོ་རང་ལ། སེམས་ཀྱི་ཡོན་ཏན། གནས་ཚུལ་དང་སྣང་ཚུལ། གང་ཡོད་པ་དེ་མངོན་དུ་འགྱུར་འོང་དུས། སྔོན་དུ་འགྱུར་བ་དེ་ལ། མཐར་ཐུག་གི་དབང་བཞི་ཡི་འབྲས་བུ་འདི་ལའང་། སྤྲུལ་སྐུ་དང་། ལོངས་སྐུ། ཆོས་སྐུ། ངོ་བོ་ཉིད་སྐུ་བཞི་ཐོབ་པ་རེད་དུས། དེའི་ཕྱིར་ན། མཐར་ཐུག་གི་འབྲས་བུ་དབང་དུ་བྱས་ན་བཞི་རེད། དེ་ནས། འབྲས་བུ་འདི་ད་ལྟ་ནས་གཞི་གདོད་མའི་གནས་ལུགས་འདི་ལ་གནས་བསྡད་ཡོད་ལེ་རེད། དེ་གློ་བུར་གྱི་སྒྲིབ་པས་བསྒྲིབས་སོང་རྫི་འདི། དཔེར་ན། གོས་ཆུ་ལ་བཀྲུས་ན། གོས་གསར་པ་ཆགས་ཀྱི་རེད། དྲི་མ་ཐམས་ཅད་དག་འགྲོ་གི་རེད་ཟེར། དཔེ་དེ་ལྟ་བུ། ༺སྤྲོད་བྱེད་༻དེའང་། དབང་གི་ཡེ་ཤེས་དེ་རེད། དེ་ནས། དེ། སྐུ་བཞི་སད་པར་བྱ་བའི་སླད་དུ། དེ་ནས། ཐོག་མར་དབང་སྐུར་མཁན་གྱི་བླ་མ་དེའང་། དཔེར་ན། བུམ་དབང་སྐུར་ན་བླ་མ་སྤྲུལ་སྐུ། གསང་དབང་སྐུར་ན་བླ་མ་ལོངས་སྐུ། ཤེར་དབང་སྐུར་ན་བླ་མ་ཆོས་སྐུ། བཞི་པ་དབང་། ཚིག་གི་དབང་སྐུར་ན་བླ་མ་ཡེ་ཤེས་རྡོ་རྗེའི་སྐུ་ཟེར། དེ་ནས། སྐུ་བཞི་པོ་དེ་དག་ཐམས་ཅད་མེད་པར། རྒྱུད་ཐ་དད་པ་མ་རེད་དེ། བླ་མ་དེ་དང་དེའི་སྐུར་བཞེངས་ནུས་རྫི་ཡི་བླ་མ་མཚན་ཉིད་དང་ལྡན་པ་ཞིག་ཡོད་དགོས་རེད་ཟེར་མ་གཏོགས། རང་གར་བུམ་པ་ལག་པ་ལ་ཐུག་གུ་བྱེད་ཙམ་གྱིས་གསང་སྔགས་རྡོ་རྗེ་ཐེག་པའི་དབང་སྒྲ་ཇི་བཞིན་དུ་བསྐུར་ཤེས་ཀྱི་མ་རེད་དུས། དེའི་ཕྱིར་ན། བླ་མ་མཚན་ཉིད་དང་ལྡན་པ་དེའང་། སྐུ་བཞི་ཡི་ཚུལ་དུ་ངེས་པར་བྱ་བ། དེ་ནས། དེའི་རྗེས་ནས་དབང་སྐུར་འོང་རྫི་དེའི་ཕྱིར་ན། དེ་ནས། དབང་གི་དོན་ཟེར། དབང་ཟེར་མཁན་འདི་གང་རེད་ཟེར་ན། དཔེར་ན། འཇིག་རྟེན་༺སུ་ཡི་༻བྱ་བ་ནི། གོ་ས་ཞིག་ཐོབ་ཡོད་ན། དེ་ནས། དེ་ལ། གོ་ས་དེ་དང་མཐུན་པའི་དབང་ཆ་ཞིག་འོང་གི་རེད་བ། དཔེ་དེ་བཞིན་དུ། བུམ་པའི་དབང་ཐོབ་ན་བསྐྱེད་རིམ་བསྒོམ་པའི་དབང་ཆ་ཡོད་རེད། དེ་ནས། གསང་བའི་དབང་ཐོབ་ན། རང་ལུས་ཐབས་ལྡན་གྱི་རྫོགས་རིམ་སྒོམ་པའི་དབང་ཆ། ཤེས་རབ་ཡེ་ཤེས་ཀྱི་དབང་ཐོབ་ན། གཞན་ལུས་སྒོམ་པའི་དབང་ཆ་ཡོད། དབང་བཞི་པ་ཐོབ་སོང་ན། ཕྱག་རྒྱ་ཆེན་པོ་དང་། རྫོགས་པ་ཆེན་པོ་སྒོམ་པའི་དབང་ཆ་ཡོད་རྒྱུ་རེད་དུས། འདི། དབང་ཟེར་རེད། དེ་ནས། དབང་དེ་ལ། དབང་རབ་ཤིག་ཐོབ་སོང་ན། རྟོགས་གྲོལ་དུས་མཉམ་དུ་རེད་འགྲོ་དུས། ཨིན་དྲ་བོ་དྷི་ལ་སོགས་པ་ལྟ་བུ་རེད་དུས་ཙ་ནས། དབང་ཐོབ་པ་དང་གྲོལ་བ་དུས་མཉམ་དུ་འགྲོ་དུས། དབང་ཆ་ཆེན་པོ་ཡོད་རྒྱུ་རེད། གང་བྱེད་ནའང་ཆོག་གི་རེད། དེ་ནས། དབང་འབྲིང་ཞིག་ཐོབ་སོང་ན། རང་རྒྱུད་དུ་སྐུ་བཞི་ཡི་ས་བོན་ཡོད་པའི་ནུས་པ་འདི་ཕར་སད། རྩ་རླུང་ཐིག་ལེ་ཡེ་ཤེས་ཀྱི་སྒྲིབ་པ་༼གི་༽ཕར་དག་འགྲོ་དུས། དེ་དང་མཉམ་པ་ཡི་སྒོ་ནས་དབང་ཆ་ཞིག་དང་། དབང་ཐ་མ་ཞིག་གིས་ཆུང་ཆུང་ཞིག་ཐོབ་སོང་ནའང་། དཔེར་ན། བུམ་དབང་ཐོབ་སོང་ན། བསྐྱེད་རིམ་ཡན་ལག་དང་བཅས་པའི་མན་ངག་རང་གིས་ལྟ། སྒོམ། ག་ཚོད་ཉམས་སུ་བླངས་ན་དབང་ཆ་ཡོད་རེད། གསང་དབང་ཐོབ་སོང་ན་དེ་བཞིན་དུ། རང་ལུས་ཐབས་ལྡན་གྱི་ལམ། ཤེར་དབང་ཐོབ་ན་གཞན་ལུས་ཕྱག་རྒྱའི་ལམ། དབང་བཞི་པ་ཐོབ་ན་ཡེ་ཤེས་ཀྱི་ལམ་གི་འཐོབ་ཀྱི་རེད། དེ་ལྟ་བུའི་དབང་འདི་མ་ཐོབ་ན། དཔེར་ན། ཐུན་མོང་གི་དཀྱིལ་འཁོར་ཕྱི་ནང་གི་འཇུག་པའི་ཆོས་དེ་དང་། བུམ་དབང་ཙམ་ཞིག་མ་ཐོབ་ན། གསང་སྔགས་ཀྱི་རྒྱུད་དང་མན་ངག་༺་་་་གནད་ཀྱི་ལྟ་བ་༻དབང་གི་མ་རེད་དུས། མངོན་སུམ་དུ་ཐོས་བསམ་བྱེད་པ་ག་ལ། དེའི་ཕྱིར་ན། དབང་ཞིག་ཐོབ་ཚར་ནས་བཟུང་སྟེ། གསང་སྔགས་རྒྱུད་སྡེ་དེ་ཐམས་ཅད་བླ་མ་ལས་ཉན། རང་གིས་ཐོས་བསམ་བྱེད། ཉམས་ལེན་བྱེད་ཆོག་རྫི་ཡི་དབང་ཆ་ཐོབ་རྒྱུ་རེད། དེ་ཐོབ་པར་གྱུར་བ་དེ་ལ་བརྟེན་ཏེ། དཔེར་ན། ས་བོན་གྲུང་པོ་ཞིག་ཡོད་ན། ཞིང་ས་ཡི་ནང་དུ་བཏབ་བཞག་ན། ཡུན་རིང་པོ་མི་ཐོགས་པར་ནས་བྲེ་གང་ཕར་བཏབ་ནའང་། ལོ་ཐོག་ཡག་པོ་ཞིག་སྨིན་འོངས་ན། བྲེ་བརྒྱ་ལ་ཚུར་སྨིན་འོང་རྒྱུ་རེད། དཔེ་དེ་བཞིན་དུ། རང་གི་དབང་གི་ནུས་པ་འདི། བདེ་གཤེགས་སྙིང་པོའི་ཡོན་ཏན་དེ། ཚུར་མངོན་དུ་འགྱུར་འོང་དུས། གསང་སྔགས་རྡོ་རྗེ་ཐེག་པའི་ལམ་དང་འབྲས་བུའི་ཡོན་ཏན་ཐམས་ཅད་རང་ཤུགས་ཀྱིས་དབང་འོང་རྒྱུ་དང་། གསང་སྔགས་རྡོ་རྗེ་ཐེག་པའི་རྒྱུད་ལུང་མན་ངག་དང་བཅས་པ། བླ་མ་ལས་ཉན་པ། རང་གིས་ཐོས་བསམ་སྒོམ་གསུམ་བྱེད་པ་དེ་ལ་དབང་འཐོབ་འགྲོ་རྒྱུ་རེད࿏། དབང་འཐོབ་ཟེར་མཁན་དེ། མཐར་ཐུག་གི་དབང་ཐོབ་བྱར་བྱས་ན། དེ། དག་བྱ། ད་ལྟ། རྩ་རླུང་ཐིག་ལེ་ཡེ་ཤེས་དང་བཅས་པའི་སྒྲིབ་པ་བཞི་ཕར་དག་རྫི་དང་། དག་བྱེད་བུམ་པ། གསང་བ། ཤེས་རབ་ཡེ་ཤེས། བཞི་པ་ཚིག་གི་དབང་བཞི་ཡི་སྡོམ་པ་འདི་ཡིས། དག་བྱེད་འདི་ངོ་འཕྲོད། བསྡམས་འབྲས། འདི་ཉིད་ཀྱི། རིམ་པ་བཞིན་དུ་བསྐྱེད་རིམ། རང་ལུས། གཞན་ལུས། ཕྱག་རྒྱ་ཆེན་པོའམ་རྫོགས་པ་ཆེན་པོའི་ལམ་སྒོམ་པ་ལ་དབང་འཐོབ། བསྡམས་འབྲས། འདི་ཉིད་ཀྱི་འབྲས་བུ་སྐུ་བཞི་ཡི་གོ་འཕང་མངོན་དུ་འགྱུར་༼འགྱུར་༽པས། འདིའི་མཚོན་བྱེད་དེ། མངོན་སུམ་དུ། ཉམས་མྱོང་། སྒོམ་པ་ཡི་སྟེང་ནས་མ་སླེབས་ནའང་། ༺ཆོས་པ་༻ཡི་སྒོ་ནས་བུམ་པའི་དབང་ཐོབ་ན། དག་བྱ་དག་བྱེད་འདི་རེད། གསང་བའི་དབང་ཐོབ་ན་དག་བྱ་དག་བྱེད་འདི་རེད་བསམ། ཡག་པོ་ཞིག་ངོ་ཤེས་སོང་ན། དེ་ནས། སྔགས་སྡོམ་སྒྲ་ཇི་བཞིན་པ་ཞིག། དེ་དུས་སྐྱེ་ཡི་ཡོད་རེད། དེ་མེད་ན། དེ་ནས། མ་རྩའི། དཀྱིལ་འཁོར་དུ་ཚང་བ་ཙམ་དང་། བུམ་པའི་ཆུ་ཐོབ་པ་ཙམ་གྱིས་སྔགས་ཀྱི་དཀྱིལ་འཁོར་དུ་འཇུག་ཚར་རེད་དུས། སྡོམ་པ་ཐོབ་པ་མིང་བཏགས་ཆོག་རེད་དེ། སྒྲ་ཇི་བཞིན་པ་མ་རེད། དེའི་ཕྱིར་ན། དེ་ནས། སྔགས་སྡོམ་སྒྲ་ཇི་བཞིན་པ་སྐྱེས་ཚར་ན། སྔགས། རིག་པ་འཛིན་པ་སྔགས་ཀྱི་སྡེ་སྣོད་དུ་དབང་ཐོབ་ཚར་ཡིན་དུས། གསང་སྔགས་ཀྱི་རྒྱུད་ལུང་མན་ངག་ཐམས་ཅད་ལ་ཐོས་བསམ་བྱེད་ཆོག་བསམ་པ་ཞིག་བྱེད་དེ། ཐོས་བསམ་ཡག་པོ་ཞིག་གིས་བསྐྱེད་རྫོགས་ཀྱི་ལམ་ལ་ངེས་ཤེས་རྙེད་འོངས་ན། དེ་ནས། ཕར་སྒོམ་པ་དང་། གཞན་ལ་རྒྱུད་འཆད་པ་ལ་སོགས་པ་ཐོབ་དུས། དེ་ནས། མཐར་ཐུག་གི་དབང་འདི་སྐྱེས་ན། དེ་ཐོབ་ཚར་དུས། ༼རྡོ་རྗེ་བཞི་ཡི་༽རྡོ་རྗེ་རྒྱལ་པོའི་བཀའ་རབ་འབྱམས་ཀྱི་དབང་འདི་བསྐུར་དགོས་རེད་དུས། ངེས་ཤེས་དང་ལྡན་པའི་སྒོ་ནས་དབང་རྫོགས་པར་ཐོབ་པས། དེ་ནས། ད་སྔ་གཏན་ནས་དབང་འཐོབ་མ་མྱོང་བའི་གང་ཟག་ཅན་ཞིག་ཡིན་ན། གསང་སྔགས་ཀྱི་རྒྱུད་སྡེ་ཆེན་པོ། དཔེར་ན། རྙིང་མ་ལྟ་བུ་ཡིན་ན། སྒྱུ་འཕྲུལ་ཞི་བ་དང་ཁྲོ་བོ་ལྟ་བུ་དང་། གསར་མ་ལྟ་བུ་ཡིན་ན། བདེ་མཆོག་དང་ཀྱེ་རྡོར་ལྟ་བུ་ཞིག་གི་དག་བྱ་དག་བྱེད་ཐམས་ཅད་ཡག་པོ་ཞིག་ངོ་འཕྲོད་དེ། དབང་། བླ་མ་རང་། མཚན་ཉིད་དང་ལྡན་པའི་བླ་མ། ཡིད་ཆེས་ཀྱི་དད་པ་བཞག་ལོ་ས་ཞིག་ནས་ཐོབ་སོང་ན། དེ། དབང་ཐམས་ཅད་ཀྱི་ཐོག་མ། རྒྱུ་ཡི་དབང་ཟེར་མཁན་དེ་རེད། དེ་ཡིན་པའི་རྒྱུ་མཚན་གྱིས། ད་ལྟ། དཔེར་ན། སྐྱེས་བུ་དམ་པ་རྣམས་ཀྱི་རྣམ་ཐར་ལའང་། དེ་ནས། སོ་བྱང་སྔགས་གསུམ་གྱི་སྡོམ་པ། ༺གཞི་རྩིས་ཟིན་ནས་༻སྔགས་ཀྱི་སྡོམ་པ་འདི། ཐོག་མ་ཉིད་དུ། བླ་མ་རང་གི་རིགས་ཀྱི་བདག་པོ་གང་ཡིན་པ་འདི་ལས། རྒྱུད་སྡེའི་དབང་ཐོབ་པ་འདི་བཞག། ༺ལབ་༻འདུག་གཱ། འདི་ཡི་ཕྱིར་ན། དེ་ནས། དེ། རྒྱུ་ཡི་དབང་ཟེར་རེད། དེ་ནས། དེ་ལྟ་བུའི་རྒྱུ་དབང་དེ་ཐོབ་ཚར་ན། ཕྱིས། ཡང་། བླ་མ་ལས་གསར་དུ་དབང་ཞིག་སྔ་མ་རྒྱུ་དབང་ཞུ་རྫིའི་བླ་མ་དེ་ལས། གསར་དུ་དབང་ཞིག་འཐོབ་ན། དེ། དབང་གི་དབང་ཟེར་རེད་མ་གཏོགས་པ་ཅན་ཞིག་གིས། རྒྱུ་དབང་མ་རེད། ཅི་རེད་ཟེར་ན། རྒྱུ་དབང་སྔོན་ནས་ཐོབ་ཚར་སོང་ལེ་རེད࿏། ལམ་གྱི་དབང་རེད། འདི། དེ་ནས། དེ་མ་ཡིན་པར། དཀྱིལ་འཁོར་ལ་བརྟེན་དུས། བདག་འཇུག་ལེན་པ་ལྟ་བུ་ཞིག་ཡིན་ན་ཡང་། དེ་ལམ་དབང་རེད། དེ་ནས། ༼་་་་་༽དབང་གི་ཡེ་ཤེས་དེ་གོང་འཕེལ་བྱ་བའི་ཕྱིར་དུ། དཔེར་ན། དབང་ཆེན་ལྟར་རྒྱས་པར་སྤྲོས་མ་ཐུབ་ནའང་། དེ་ནས། ༼བླ་མ་༽བླ་མའི་རྣལ་འབྱོར་སྐབས་ལ་བླ་མ་སྤྱི་བོའི་གཙུག་ཏུ་བསྒོམས་ལ། བླ་མའི་གནས་གསུམ་ནས། འོད་ཟེར་དཀར་དམར་མཐིང་གསུམ་གྱིས་དབང་བཞི་ལེན་པ་འདི་གའང་ལམ་དབང་རེད། ལམ་དབང་ཟེར་དགོས་རྫི་གང་རེད་ཟེར་ན། དཔེར་ན། རྒྱུ་དབང་སྔོན་ནས་ཐོབ་ཚར་དུས། ལམ་དབང་དེ། ཡང་ནས་ཡང་དུ་འཐོབ་དུས། དེ་ནས། དག་བྱ་སྒྲིབ་པ་བཞི་དག་རྒྱུ་དང་། ཐོབ་བྱ་དབང་བཞི་ཐོབ་རྒྱུ་དང་། ལམ་བཞི་བསྒོམ་པ་ལ་དབང་ཆ་ཇེ་བཟང་དུ་འགྲོ་རྒྱུ་དང་། སྐུ་བཞིའི་འབྲས་བུ་མངོན་དུ་འགྱུར་བ། དཔེར་ན། མཆོད་རྟེན་ཞིག་ལ་༺སྐུ་དཀར་༻ལན་མང་པོ་ཞིག། གསོས་བཞག་ན། དཀར་སྣང་ཆེ་རུ་ཆེ་རུ་འགྲོ་ཡི་རེད། དཔེ་དེ་བཞིན་དུ་དབང་མང་པོ་ཞིག་འཐོབ་བསྡད་ན། སྒྲིབ་པ་ཕར་དག་རུ་འགྲོ། དབང་རེ་ཐོབ་ན་བྱིན་རླབས་རེ་འཐོབ་ཀྱི་རེད། དེ་ཐོབ་པ་ལ་དགོངས་ཏེ། དེ་ནས། གུ་རུ་རིན་པོ་ཆེས། ལོ་རེ་བཞིན་དུ་དབང་བསྐུར་རེ་རེ་ཞུས༔ལོ་བརྒྱ་ལོན་ན་དབང་བརྒྱ་ཐོབ་པ་ཡིན༔ཕྱི་མ་དུད་འགྲོར་སྐྱེས་ཀྱང་དབང་ཆེན་སྐྱེ༔ གསུང་རྫི་འདི་རེད་དུས། འདིའི་ཕྱིར་ན། དེ་ལ་ལམ་གྱི་དབང་ཟེར་རེད། དེ་ནས། བདག། རྟེན། རང་ཉིད། གསང་སྔགས་ཀྱི་སྡོམ་པ་འདི་ལེན་པའི་གང་ཟག་རང་ཉིད་ཀྱིས། བདག་འཇུག་བླང་བ་ལ་སོགས་པ་ལམ་གྱི་དབང་། དེ་ནས། འདི། ལམ་གྱི་དབང་འདི་དང་རྒྱུ་ཡི་དབང་དེ་ཐོག་མ་མ་ཐོབ་ན། དེ་ནས། གསང་སྔགས་རྡོ་རྗེ་ཐེག་པའི་ལམ་ལ་༺ཕོ་ཚོད་དམ࿏་།༻ རྔམ་པ་དང་། ཆོག་གི་རེད་བསམ། འཇུག་བཞག་ན། ༼ཚད་༽སྒྲ་ཇི་བཞིན་དུ་ཡོན་ཏན་འདི་རྒྱུད་ལ་སྐྱེ་ཐུབ་ཀྱི་མ་རེད། དཔེར་ན་རྗེ་བཙུན་མི་ལ་རས་པ་ཡིས། བླ་མ་མར་པ་ལོ་ཙཱས་བཀའ་མ་དཀྲོལ། རྔོག་ཆོས་སྐུ་རྡོ་རྗེ་རྩ་ནས་གདམས་ངག་གནང་དུས་ཉམས་རྟོགས་སྒྲ་ཇི་བཞིན་མ་བསྐྱེད། གསུང་དུས་སྐབས་ལ། བཀའ་མ་ཁྲོལ་ན་དེ་ལྟ་བུ་འོང་རྒྱུ་རེད། དེའི་ཕྱིར་ན། དེ་ལྟ་བུའི་དབང་བཞི་འདིའི་ས་བོན་འདི། དུས་རྟག་ཏུ་ཡང་ནས་ཡང་དུ། ༼དག་༽དག་པར་བྱེད་ན། དེ་ནས། ཇེ་བཟང་དུ་འགྲོ་རྒྱུ་རེད། ས་བོན་ཞིག་ས་ལ་ལྷུང་ཚར་ན། དེ་ལ་ཆུ་ལུད་དྲོད་གཤེར། ཉི་མ་ཚ་འོང་དུས། ཆུ། བརླན་གྱིས་ཕར་ཐེབས་པར་བྱེད། དེ་ལ་དྲེད་གཤེར་སྦྱར། ཡང་ཧ་ཅང་། ཆུ། ཐེངས་གཉིས་རེ་གསུམ་རེ་བྱས་ན། ལོ་ཏོག་ཇེ་བཟང་དུ་འགྲོ་བ་ལྟ་བུ་རེད་ཟེར། ༼རྒྱུ་༽ དེ་ལྟ་བུའི་དབང་ཡང་ནས་ཡང་དུ་ཞུ་དགོས་པའི་རྒྱུ་མཚན་ཅི་རེད་ཟེར་ན། གསང་སྔགས་རྡོ་རྗེ་ཐེག་པའི་ལམ་འདི་ཐམས་ཅད་མདོར་བསྡུས་བཞག་ན། དེ་དབང་གི་ནང་དུ་མ་བསྡུས་པ་གཅིག་རྐྱང་ཡོད་མ་རེད། དངོས་གཞི་ཡི་ལམ། བསྐྱེད་རྫོགས་རིམ་པར་སྒོམ་བཞག་དུས་སྐབས་ལ། བསྐྱེད་རིམ་གཙོ་བོ་སྒོམ་ན། བུམ་པའི་དབང་འདིའི་དག་བྱ་དག་བྱེད་དག་འབྲས་ཐམས་ཅད། འདི་རང་ནང་དུ་བྱེད་སྡོད་ཀྱི་ཡོད་རེད། དེ་ནས། རྫོགས་རིམ་གཙོ་བོ་སྒོམ་ནས་བཟུང་སྟེ། ལམ་དབང་། དེ་ནས། རང་ལུས་ཐབས་ལྡན་དང་། གཞན་ལུས་ཕྱག་རྒྱ། དབང་བཞི་པོ་དེ། རིམ་པ་བཞིན་དུ་ཡར་གསོས་བསྡད་སྡོད་སོང་བ་རེད། དཔེར་ན། ད་ལྟ། ས་སྐྱ་པ་རྣམས་ཀྱིས། ཀྱེ་རྡོ་རྗེ་གསུང་འོང་དུས། ལམ་དབང་ལེན་པ་དེ། དབང་བཞི་ཡི་ནུས་པ་ཇེ་འཕེལ་དང་༺ཇེ་ཆེ་༻བྱེད་རྒྱུ་འདི་རེད། དེའི་ཕྱིར་ན། གཞི་ཡི་དབང་ཟེར་མཁན་འདི། དབང་༺མཆོག་༻རང་ལ་གནས་པ་གཞི་ཡི་དབང་ཟེར། གདོད་གནས་སྙིང་པོ། བདེ་གཤེགས་སྙིང་པོ། ཡེ་ནས་ངོ་བོ་ཡོད་པ་དེ་ལ། དེ་ནས། བླ་མ་ཡིས་དབང་སྐུར་འོང་དུས། རྒྱུ་དབང་ཟེར། ད་གཟོད་ཡོད་པ་འདི་གཞི་ཡི་དབང་རེད། འདིའི་སྟེང་དུ་བླ་མ་ལས་དབང་བླང་བའམ། ཡང་ན། རང་གིས། བདག་ཉིད་འཇུག་པའམ། བླ་མའི་རྣལ་འབྱོར་ཡང་ནས་ཡང་དུ་སྒོམ་བསྡད་ན། དེ་ལམ་གྱི་དབང་རེད། དེ་ནས། གཞི་ལམ་གྱི་དབང་གཉིས་པོ་འདི། དམིགས་པ་ཡར་རྩལ་རྫོགས་འོང་དུས། དཔེར་ན། དངོས་པོ་ཟངས་ལྟ་བུ་ཞིག་ཡིན་ན། གསེར་བརླན་མ་གསུམ་ཙམ་བཏང་ན། མདངས་ཇེ་བཟང་ཇེ་བཟང་དུ་འགྲོ་ཡི་རེད་བ࿏། དཔེར་ལྟ་བུ་ཞིག། དེ་ནས། འབྲས་བུའང་ཟེར་དུས། མཐར་ཐུག་༼སངས་རྒྱས་༽ས་བཅུའི་རྒྱུན་མཐའ་ལ་གནས་པའི་བྱང་ཆུབ་སེམས་དཔའ་ཐམས་ཅད་དང་ནི། སངས་རྒྱས་ཐམས་ཅད་ཀྱིས། མདོ་ཡི་ལམ་ནས། 