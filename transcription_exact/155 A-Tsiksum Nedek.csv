8770,12361,3591,"མཁས་པ་ཤྲཱི་རྒྱལ་པོའི་ཁྱད་ཆོས་འགྲེལ་པ་དང་བཅས་པ་འདི་ཉིད་འཆད་པར་བྱེད་པ་ལ།"
12361,15567,3206,"མཚུངས་མེད་ཐུགས་རྗེའི་མངའ་བདག་དྲིན་ཆེན་རྩ་བའི་བླ་མ་ལ་ཕྱག་འཚལ་ལོ།"
15567,19903,4336,"དེ་ལ་འདིར་ཐོག་མར་བླ་མ་ལ་ཕྱག་འཚལ་བའི་རྗེས་སུ་"
19903,23966,4063,"རང་བཞིན་རྫོགས་པ་ཆེན་པོའི་ལྟ་སྒོམ་ཉམས་སུ་ལེན་པའི་ཚུལ་འཆད་པ་ལ།"
23966,27128,3162,"དང་པོ་དཀོན་མཆོག་ཀུན་འདུས་ཀྱི་ངོ་བོ་བླ་མ་ཡིན་པའི་ཕྱིར་"
27128,28686,1558,"དེ་ལ་ཕྱག་འཚལ་བ་ཁོ་ནས་"
28686,32600,3914,"བླ་མ་དེ་ཉིད་ཕྱི་ལྟར་དུ་མཆོག་གསུམ་ཀུན་འདུས། ནང་ལྟར་རྩ་གསུམ་ཀུན་འདུས།"
32600,35421,2821,"གསང་བ་ལྟར་སྐུ་གསུམ་ཀུན་འདུས་ཀྱི་བདག་ཉིད་ཡིན་པས་"
35421,38046,2625,"སྐྱབས་གནས་ཇི་སྙེད་པ་ལ་ཕྱག་འཚལ་བར་གྱུར་བ་ཡིན་པའི་ཕྱིར་ན་"
38046,39791,1745,"བླ་མ་ལ་ཕྱག་འཚལ་ལོ་ཞེས་"
39791,41181,1390,"དེ་ནས་བཤད་བྱའི་དོན་འདི་"
41181,45613,4432,"རང་བཞིན་རྫོགས་པ་ཆེན་པོའི་རྩ་བརྒྱུད་ཀྱི་བླ་མ་"
45613,49142,3529,"གདམས་ངག་སྟོན་པར་བྱེད་པོ་དེ་ནི་ཀུན་རྫོབ་ཕྱི་ཡི་བླ་མ་ཡིན་ལ་"
49142,51198,2056,"དེ་བསྟན་པའི་གདམས་ངག་ཉམས་སུ་བླངས་པའི་ཚེ་ན་"
51198,54789,3591,"སེམས་ཀྱི་གནས་ལུགས་ངོ་ཤེས་པ་དེ་དོན་དམ་ནང་གི་བླ་མ་སྟེ།"
54789,61189,6400,"དོན་དམ་ནང་གི་བླ་མ་དེ་ངོ་ཤེས་ན་ཀུན་རྫོབ་ཕྱི་ཡི་བླ་མ་དང་"
61189,64379,3190,"དོན་དམ་ནང་གི་བླ་མ་གཉིས་དབྱེར་མེད་དུ་འདྲེས་པས་"
64379,68433,4054,"བླ་མའི་དགོངས་པ་ཐུགས་སུ་འཆུས་སོང་བ་རེད་དུས།"
68433,72146,3713,"དེའི་ཕྱིར་ན་ད་ལྟ་རྫོགས་པ་ཆེན་པོ་ཚིག་གསུམ་གནད་དུ་བརྡེག་པ་ཟེར་མཁན་དེ་"
72146,75785,3639,"ལྟ་བ་དང་སྒོམ་པ་སྤྱོད་པ་གསུམ་གྱི་དོན་དེ་མན་ངག་ཟབ་མོ་གཅིག་གི་སྒོ་ནས་ཡིན་དུས།"
75785,81720,5935,"དེ་གནད་དུ་བསྣུན་དུས་སྙིང་ལ་མདུང་བརྒྱབས་ན་མི་དེ་ལམ་སང་ཤི་འགྲོ་གི་རེད།"
81720,87246,5526,"དཔེ་དེ་བཞིན་དུ་ལྟ་སྒོམ་སྤྱོད་གསུམ་གནད་དུ་བརྡེག་འོངས་ན་"
87246,89673,2427,"འཁྲུལ་པའི་སྲོག་རྩ་དེ་ལམ་སང་ཆད་འགྲོ་གི་རེད།"
89673,92824,3151,"དེའི་ལྟ་སྒོམ་སྤྱོད་གསུམ་དེའང་མཚོན་པར་བྱེད་པ་དེ་ལ་"
92824,95370,2546,"རྩ་བརྒྱུད་ཀྱི་བླ་མའི་མཚན་དོན་དང་སྦྱར་ནས་འཆད་པ་ལ།"
95370,99224,3854,"དང་པོ་ལྟ་བ་དེ། ལྟ་བ་ཀློང་ཆེན་རབ་འབྱམས་ཡིན། གསུང་ལེ་རེད།"
99224,100957,1733,"དེ་ནི་ཀློང་ཆེན་རབ་འབྱམས་གང་རེད་ཟེར་ན།"
100957,105782,4825," ཀློང་ཟེར་མཁན་དེ་རྒྱ་ཆེན་པོ་གཅིག་གོ་ཡི་རེད།"
105782,110006,4224,"རྒྱ་ཆེན་པོ་གང་རེད་ཟེར་ན། ཆོས་ཀྱི་དབྱིངས་ཡོད་པ་རེད་ཟེར་ན་"
110006,114036,4030,"གཟུགས་དབྱིབས་ཁ་དོན་མ་གྲུབ་པ་མེད་པ་རེད་ཟེར་ན་མཁྱེན་ཆ་འགགས་པ་མེད་པ།"
114036,117376,3340,"ཡོད་མེད་གཉིས་ཀ་ལས་འདས་པ་ཞིག་ཡིན་པས་ན། སྤྲོས་པ་དང་བྲལ་བའི་"
117376,120401,3025,"ཆོས་ཉིད་ སེམས་ཅན་ཐམས་ཅད་ལ་ཁྱབ་བསྡད་ཡོད་རེད།"
120401,123753,3352,"དེ་སེམས་ཅན་དང་སངས་རྒྱས་ཀྱི་བདེ་གཤེགས་སྙིང་པོ་ལ་སེམས་ཅན་དེ་སྡུག་རྒྱུ།"
123753,126430,2677,"སངས་རྒྱས་དེ་བཟང་རྒྱུ་ཡོད་མ་རེད། གཅིག་པ་རེད་དེ།"
126430,129252,2822,"སངས་རྒྱས་ཀྱི་བདེ་གཤེགས་སྙིང་པོ་ངོ་ཤེས་ཏེ་སངས་རྒྱས་སོང༌རེད།"
129252,132725,3473,"སེམས་ཅན་གྱི་བདེ་གཤེགས་སྙིང་པོ་ངོ་མ་ཤེས་ཏེ་འཁྲུལ་སོང་རེད་དུས།"
132725,136541,3816,"དེ་གཞི་གཅིག་ལམ་གཉིས་ཟེར་མཁན་དེ་གཞི་གཅིག་བདེ་གཤེགས་སྙིང་པོ་ལ་ཟེར་རེད།"
136541,139161,2620,"ལམ་གཉིས་འཁྲུལ་གྲོལ་འཁོར་འདས་གཉིས་ཟེར་རེད་དུས།"
139161,143337,4176,"དེའི་འཁོར་འདས་གཉིས་ཀ་དེ། བདེ་གཤེགས་སྙིང་པོ་གཅིག་གི་ཀློང་དེ་ལ་"
143337,145685,2348,"ཤོང་ཡོད་པའི་ཕྱིར་ན་ཀློང་ཆེན་པོ་དེ་ན།"
145685,151481,5796,"རབ་འབྱམས་ཟེར་མཁན་དེ་བདེ་གཤེགས་སྙིང་པོ་དེའི་མཁྱེན་ཆ་འགགས་པ་མེད་པའི་"
151481,154052,2571,"བདེ་གཤེགས་སྙིང་པོའི་རྩལ་དེ་ཕྱི་རོལ་དུ་ཤར་འོང་དུས།"
154052,157023,2971,"ཕྱི་རོལ་དུ་ཤར་བའི་འཁོར་འདས་ཀྱི་སྣང་བ་དེ་"
157023,161530,4507,"རང་གི་ནང་གི་བདེ་གཤེགས་སྙིང་པོའི་སྣང་བ་ཡིན་པ་མ་ཤེས་ཏེ་སྣང་བ་ཕྱི་རུ་བཟུང༌།"
161530,164805,3275,"སེམས་ནང་དུ་བཟུང་བཞག་ན་ཁམས་གསུམ་འཁོར་བ་ལ་འཁྱམས་འགྲོ་རྒྱུ་རེད།"
164805,168329,3524,"དེ་ཁམས་གསུམ་འཁོར་བར་འཁྱམས་བྱེད་ཀྱི་རྩ་བ་ལས་དང་ཉོན་མོངས་ཟེར་མཁན་དེ་ཡང་"
168329,170825,2496,"རང་གི་སེམས་འདིའི་སྟེང་དུ་གནས་ཡོད་ཀྱི་རེད།"
170825,173875,3050,"དེ་བདེ་གཤེགས་སྙིང་པོ་དང་ལས་ཉོན་གཉིས་གཅིག་ཨེ་རེད་ཟེར་ན་མ་རེད།"
173875,178030,4155,"བདེ་གཤེགས་སྙིང་པོའི་རྩལ་དེ་ལས་ལས་ཉོན་དེ་ཤར་འོང་རེད་དུས།"
178030,183505,5475,"དེའི་ཕྱིར་ན་ལས་ཉོན་དེ་ད་ལྟ་ཆོས་ཉིད་ཀྱི་དགོངས་པ་མངོན་གསུམ་དུ་མ་རྟོགས་པའི་སྐབས་འདྲ་ཡིན་ན་"
183505,185879,2374,"བདེ་གཤེགས་སྙིང་པོ་དེ་ཉིད་ཡོད་ཨེ་རེད་ཟེར་ན་ཡོད་རེད།"
185879,190914,5035,"དེའི་ཕྱིར་ན། ལས་ཉོན་དེ་མ་སྤང་བས་ན་རྫོགས་པ་ཆེན་པོའི་ཁྲིད་ཐམས་ཅད་ཀྱི་ནང་ན་"
190914,194376,3462,"འཁོར་བའི་སྣང་བ་ཐམས་ཅད་མ་སྤངས་ལ་མི་ལྡན་པའི་ཚུལ་དུ་བཞུགས་གསུང་གི་རེད།"
194376,197440,3064,"དེ་གང་རེད་ཟེར་ན་ལས་དང་ཉོན་མོངས་པ་མ་སྤང་པ་ཡིན་པ་ལ་"
197440,201664,4224,"བདེ་གཤེགས་སྙིང་པོ་དང་རོ་གཅིག་ཏུ་འདྲེས་ཨེ་ཡོད་ཟེར་ན་མེད་རེད་དུས་"
201664,204763,3099,"དེའི་ཕྱིར་ན་འཁོར་བའི་ཆོས་ཐམས་ཅད་ཀྱང་བདེ་གཤེགས་སྙིང་པོ་དེ་ལ་བརྟེན།"
204763,207790,3027,"མྱ་ངན་ལས་འདས་པ་སངས་རྒྱས་སྐུ་དང་ཡེ་ཤེས་དེ་དཔེར་ན་"
207790,210539,2749,"ཉི་མ་དང་འོད་ཟེར་གཉིས་གཅིག་རེད་མ་གཏོགས་ཐ་དད་མ་རེད་དུས་"
210539,215347,4808,"དེའི་ཕྱིར་ན་སྐུ་དང་ཡེ་ཤེས་ཐམས་ཅད་བདེ་གཤེགས་སྙིང་པོ་རང་གི་ངོ་བོ་རེད།"
215347,220437,5090,"མྱ་ངན་འདས་པའི་ཆོས་ཐམས་ཅད་ཉི་མ་དང་ཟེར་བཞིན་དུ་ལྷུན་གྱི་རྫོགས་བསྡད་ལེ་རེད།"
220437,222944,2507,"དེ་ནི་དེའི་འཁོར་འདས་ཀྱི་སྣང་བ་དེ་ལ་ཕར་དཔྱད་བཞག་ན་"
222944,226205,3261,"འཁོར་བའི་སྣང་བ་ལ་ཉོན་མོངས་པ་བརྒྱད་ཁྲི་བཞི་སྟོང་ཟེར་མཁན་འདྲ།"
226205,228656,2451,"མྱ་ངན་ལས་འདས་པའི་སྣང་བ་ལ་སྐུ་དང་ཡེ་ཤེས་ཟེར་མཁན་འདྲ།"
228656,231196,2540,"རབ་འབྱམས་ཟེར་དུས་མང་པོ་ཞིག་ཡོད་ཏུ་དེ་རེད་དུས།"
231196,235731,4535,"དེ་ཇི་སྙེད་པ་ཐམས་ཅད་བདེ་གཤེགས་སྙིང་པོ་གཅིག་གི་ཀློང་དུ་ཡོད་ཀྱི་རེད།"
235731,239533,3802,"བདེ་གཤེགས་སྙིང་པོ་དེའི་དགོངས་པ་མངོན་དུ་གྱུར་པའི་ཀློང་ནས་གཟིགས་ན་"
239533,242005,2472,"འཁོར་བའི་ཆོས་ཟེར་མཁན་མར་སྡུག་ཅག་སྤང་བྱ་ཞིག་"
242005,244428,2423,"མྱ་ངན་ལས་འདས་པའི་ཆོས་ཟེར་མཁན་བཟང་པོ་བླང་བྱ།"
244428,248202,3774,"སྤང་བླང་གཉིས་སུ་མེད་པ་ཆོས་ཉིད་མཉམ་པ་ཉིད་དུ་རྫོགས་སྡོད་ལེ་རེད།"
248202,252147,3945,"དེའི་འཁོར་འདས་གཉིས་ཀ་དེ་ཆོས་ཉིད་དབྱིངས་ཀྱི་ཀློང་དེ་ན་རྫོགས་ཡོད་པ་དེ་"
252147,255459,3312,"རང་བྱུང་ལྷུན་གྲུབ་ཀྱི་རྫོགས་སོང་རེད་ཟེར་མ་གཏོགས་པའི་གསར་དུ་འབད་པས་རྫོགས་སོང་བ་མ་རེད་དུས་"
255459,259252,3793,"དེའི་རྫོགས་པ་རྫོགས་ཡོད་པའི་དོན་དེ་བླ་མས་ཀྱང་མར་བསྟན།"
259252,262475,3223,"སློབ་མས་ཀྱང་ཉམས་མྱོང་གི་སྒོ་ནས་ཤེས་འོང་ན། དེ་ལྟ་བ་ཡིན་པས་ན།"
262475,264781,2306,"ལྟ་བ་ཀློང་ཆེན་རབ་འབྱམས་ཡིན། ཞེས་བསྟན་པ་ཡིན།"
264781,270270,5489,"དེ་ལྟ་བུའི་ལྟ་བ་དེ་མངོན་དུ་བྱེད་ནས། སྒོམ་པའི་ངང་སྐྱོང་དུས་དེ་ལ་སྒོམ་པ་ཟེར་རེད།"
270270,275824,5554,"དེ་གའི་སྒོམ་པ་དེ་གོང་དུ་ཀློང་ཆེན་རབ་འབྱམས་དེ་ལྟ་བུའི་ལྟ་བ་སྤྲོས་བྲལ་གྱི་རང་བཞིན་དེ་ཡང་།"
275824,278736,2912,"བར་སྣང་སྟོང་པ་དང་བུམ་པ་སྟོང་པ་ལྟ་བུ་མ་རེད།"
278736,281063,2327,"ལྟ་བ་དེ་ལ་འོད་གསལ་གྱི་མཁྱེན་ཆ་ཡོད་ཀྱི་རེད།"
281063,283106,2043,"མཁྱེན་ཆའི་ཤེས་རབ་དེ་ལྷག་མཐོང་ཟེར་གྱི་རེད།"
283106,285400,2294,"ལྷག་མཐོང་གི་སྟོང་པ་ཉིད་ཀྱི་གནས་ལུགས་"
285400,288203,2803,"ཟབ་ཞི་སྤྲོས་བྲལ་འོད་གསལ་འདུས་མ་བྱས་ཟེར་མཁན་འདི་འདྲ་ཅིག་རེད།"
288203,292829,4626,"བསམ་གཏན་ལ་ཕབ་འོང་པས་དེ་སྟོང་ཉིད་མངོན་དུ་རྟོགས་ཐུབ་ཀྱི་རེད།"
292829,295071,2242,"ཤེས་རབ་དེའི་སྟོང་ཉིད་དེ་མངོན་སུམ་དུ་རྟོགས་འོངས་དུས།"
295071,298338,3267,"རང་གི་དགོངས་པ་ལ་ཚུར་སྦྱར་འོང་དུས་རང་གི་སྟོང་ཉིད་རྟོགས་ནས་"
298338,302002,3664,"སངས་རྒྱས་ཀྱི་གོ་འཕང་ཡར་ཐག་ཉེ་བོ་ལ་སླེབ་ཡོད་པ་དེ་ཤེས།"
302002,304496,2494,"སེམས་ཅན་གཞན་གྱི་སྣང་བ་ལ་ཕར་ལྟ་དུས་"
304496,307271,2775,"སྟོང་ཉིད་རང་ལ་གནས་བཞིན་དུ་རང་ལ་ཡོད་པ་མ་ཤེས་ཏེ།"
307271,309936,2665,"དཔེར་ན་གསེར་བུམ་པ་གང་ས་འོག་ཏུ་སྦས་བཞག་དེ་ལ་"
309936,315012,5076,"མི་སྤྲང་པོ་ཅིག་གི་ཉར་བསྡད་ཡོད་ན་གསེར་དེའི་སྤྲང་པོ་དེ་ལ་ཕན་ཐོགས་ཀྱི་མ་རེད།"
315012,317348,2336,"སྤྲང་པོ་དེའི་གསེར་འདི་ན་ཡོད་པའང་ཤེས་ཀྱི་མ་རེད།"
317348,321488,4140,"སྤྲང་པོ་དེ་ནི་ཁ་ཟས་མི་རྙེད་འཁྱམས་བསྡད་ཀྱི་ཡོད་རེད།"
321488,322959,1471,"གསེར་ནི་ས་འོག་ཏུ་བསྡད་བསྡད་རེད།"
322959,327001,4042,"དཔེ་དེ་ལྟ་བུར་སེམས་ཅན་ཐམས་ཅད་རང་ལ་ཡོད་པའི་ཆོས་ཉིད་དེ་ངོ་མ་ཤེས་དུས་"
327001,329899,2898,"དེ་ནི་ངོ་ཤེས་པའི་གང་ཟག་དེའི་མར་སེམས་ཅན་ལ་གཟིགས་འོང་ན་"
329899,332985,3086,"སྙིང་རྗེ་ཆེན་པོ་ཅིག་རང་ཤུགས་ཀྱི་སྐྱེ་མི་འོང་བའི་ཐབས་ཡོད་མ་རེད།"
332985,336013,3028,"སྙིང་རྗེ་དེ་སྐྱེ་འོང་དུས་སེམས་ཅན་ལ་དམིགས་འོང་རྒྱུ་དེ་"
336013,338032,2019,"བརྩེ་བ་ཆེན་པོ་རེད་དུས་དེ་ཞི་གནས་རེད།"
338032,341057,3025,"ཞི་གནས་དེ་སྟོང་ཉིད་ཀྱི་ཀློང་ནས་ཤར་འོང་དུས་དེ་ནི་"
341057,343288,2231,"ཐབས་དང་མ་བྲལ་བ་གཅིག་ཏུ་མཉམ་པར་འཇོག"
343288,344902,1614,"རྩེ་གཅིག་ཏུ་མཉམ་པར་འཇོག་པ་སྟེ་ཟེར།"
344902,348266,3364,"ཐབས་སྙིང་རྗེ་ཆེན་པོ་དང་ཤེས་རབ་སྟོང་པ་ཉིད་ཟུང་འཇུག་གི་ངོ་བོ་དེ།"
348266,351146,2880,"ལྟ་བ་དེ་རྟོགས་འོང་དུས་རྒྱུད་ལ་སྐྱེ་འོངས་ཀྱི་རེད། དུས་"
351146,355098,3952,"དེའི་ཕྱིར་ན་སྟོང་ཉིད་དང་སྙིང་རྗེ་འབྲེལ་ན་རྒྱུ་མཚན་ཉིད་ཐེག་པའི་ལམ་ནས་འོང༌།"
355098,358218,3120,"ཐེག་པ་ཆེན་པོའི་ལམ་ཐམས་ཅད་ཀྱི་སྙིང་པོ་སྟོང་ཉིད་སྙིང་རྗེ་རེད།"
358218,360107,1889,"གསང་སྔགས་རྡོ་རྗེ་ཐེག་པའི་ལམ་བྱས་ནའང་"
360107,364092,3985,"སྟོང་ཉིད་སྙིང་རྗེ་གཉིས་པོ་ཟུང་འཇུག་གི་ཚུལ་དུ་ཡོད་རྒྱུ་རེད།"
364092,367083,2991,"གྲུབ་པའི་དབང་ཕྱུག་ས་ར་ཧས་ཀྱང་སྟོང་ཉིད་སྙིང་རྗེ་ཟུང་འཇུག་ཏུ་མ་རེད་ན་"
367083,368890,1807,"སངས་རྒྱས་ཀྱི་གོ་འཕང་མི་འཐོབ་གསུངས་ལེ་རེད།"
368890,373272,4382,"དེ་ལྟ་བ་ཀློང་ཆེན་རབ་འབྱམས་སྒོམ་པ་ནི་སྒོམ་ངོ་ཤེས་སོང་སྟེ།"
373272,377233,3961,"དེའི་དོན་ཉམས་སུ་ལེན་པའི་སྒོམ་པ་ཡིན་པས་ན་སྒོམ་པ་མཁྱེན་བརྩེའི་འོད་ཟེར་ཡིན།"
377233,379122,1889,"དེ་རིག་འཛིན་འཇིགས་མེད་གླིང་པའི་མཚན་རེད།"
379122,383017,3895,"དེ་ལྟ་བུའི་ལྟ་བའི་དོན་རྟོགས། སྒོམ་པས་ཉམས་སུ་ལེན།"
383017,387745,4728,"ལྟ་སྒོམ་ཟུང་འཇུག་ལྡན་པའི་ངང་ནས། དེའི་ལྟ་བ་རྟོགས།"
387745,391728,3983,"ལྟ་སྒོམ་ཟུང་འཇུག་གི་གང་ཟག་དེའི་ལུས་ངག་ཡིད་གསུམ་གྱི་སྤྱོད་པ་ཅི་བྱེད་ནའང༌།"
391728,395398,3670,"སེམས་ཅན་གྱི་དོན་རང་ཤུགས་ཀྱི་ཆེད་དུ་འབད་པ་མེད་པར་འབྱུང་འགྲོ་རྒྱུ་རེད།"
395398,397333,1935,"དེ་འབྱུང་བྱེད་ཀྱི་རྒྱུ་མཚན་དེ་གང་རེད་ཟེར་ན།"
397333,399908,2575,"གོང་དུ་སྙིང་རྗེ་ཆེན་པོ་ཞིག་ཡོད་པ་དེའི་ནུས་པས་རེད།"
399908,404047,4139,"དཔེར་ན་མདའ་ཅིག་འཕེན་བཞག་ན་མཐེ་བོང་གི་ཤུགས་དེ་མ་ཟད་ཀྱི་བར་དུ་"
404047,405306,1259,"མདའ་དེ་བུད་འགྲོ་གི་རེད་དུས།"
405306,413026,7720,"དཔེ་དེ་བཞིན་དུ་སྙིང་རྗེའི་སྟོབས་ཀྱིས། སེམས་ཅན་ལ་སྙིང་རྗེ་བསྐྱེད་བསྡད་པ་འདིའི་ཤུགས་ཀྱིས། སྒོ་ལུས་ངག་ཡིད་གསུམ་གྱི་སྤྱོད་པ་ཐམས་ཅད་གཞན་དོན་དུ་རང་ཤུགས་ཀྱི་འགྲོ་ལེ་རེད།"
413026,415483,2457,"སེམས་ཅན་གྱི་དོན་བྱེད་པའི་གང་ཟག་དེ་ལ་"
415483,417975,2492,"བྱང་ཆུབ་སེམས་དཔའི་མཚན་རྒྱལ་བའི་མྱུ་གུ་ཟེར་ཡོད་རེད།"
417975,421234,3259,"དེ་རྒྱལ་བའི་མྱུ་གུ་བྱང་ཆུབ་སེམས་དཔའ་རྣམས་ཀྱི་ཚུལ་དང་མཐུན་པ་སྟེ།"
421234,424366,3132,"ཡར་རྫོགས་པ་ཆེན་པོ་སྒོམ་ན་སེམས་ཅན་གྱི་དོན་མི་མཛད་མཁན།"
424366,428464,4098,"སྙིང་རྗེ་མེད་མཁན་ལྟ་བུ་མ་རེད། སེམས་ཅན་གྱི་དོན་རྟག་པར་མཛད་མཁན་རེད།"
428464,431824,3360,"དེའི་ཚུལ་དང་མཐུན་པས། དེ་སྟོང་ཉིད་སྙིང་རྗེ་དེས་ཟིན་པའི་སྒོ་ནས་"
431824,435431,3607,"གཞན་ཕན་ཕ་རོལ་ཏུ་ཕྱིན་པ་དྲུག་གི་སྦྱིན་པ་གཏོང༌། ཚུལ་ཁྲིམས་སྲུང༌།"
435431,439334,3903,"བཟོད་པ་སྒོམ། བརྩོན་འགྲུས་བརྩམས། བསམ་གཏན་ལ་མཉམ་པར་བཞག"
439334,443080,3746,"ཤེས་རབ་ཀྱི་གཏན་ལ་ཕེབས་པར་ཉམས་སུ་ལེན་པ་ནི་བྱང་ཆུབ་སེམས་པའི་སྤྱོད་པ་ཡིན་པས་ན།"
443080,446894,3814,"ལྟ་སྒོམ་དེ་དང་འབྲེལ་བའི་སྤྱོད་པ་དེ་རྒྱལ་བའི་མྱུ་གུ་ཡིན་ཟེར་དུས་"
446894,450771,3877,"འཇིགས་མེད་གླིང་པའི་དངོས་སློབ་འཇིགས་མེད་རྒྱལ་བའི་མྱུ་གུ་ཟེར་མཁན་དེ་"
450771,452449,1678,"སྤྱོད་པའི་མཚན་ཟེར་ཡིན་གསུང༌།"
452449,456772,4323,"དེ་ལྟ་བུའི་ལྟ་སྒོམ་སྤྱོད་གསུམ་ཟེར་མིང་སོ་སོར་བཏགས་ནའང་དོན་གཅིག་རེད།"
456772,461271,4499,"གང་རེད་ཟེར་ན། ཆོས་ཉིད་བདེ་གཤེགས་སྙིང་པོ་རང་ལ་ཡོད་པ་ངོ་ཤེས་པ་དེ་ལ་ལྟ་བ་ཟེར།"
461271,464533,3262,"ངོ་ཤེས་པའི་ངང་ནས་བདེ་གཤེགས་སྙིང་པོའི་ཉམས་མྱོང་རྒྱུད་ལ་སྐྱེས་ཏེ་"
464533,469245,4712,"བདེ་གཤེགས་སྙིང་པོའི་འདྲིས་སོང་ལེ་ཡི་གདིང་འདྲ་ཞིག་ཐོབ་སོང་བ་དེ་ལ་སྒོམ་པ་ཟེར།"
469245,472881,3636,"ལྟ་སྒོམ་གཉིས་དེའི་ངང་ནས་མ་ཡེངས་མ་འཁྲུལ་བའི་ངང་ནས་"
472881,475633,2752,"ལུས་ངག་ཡིད་གསུམ་གྱི་སྤྱོད་པ་གང་བྱས་ནའང་དེ་ལ་སྤྱོད་པ་ཟེར།"
475633,479932,4299,"ལྟ་སྒོམ་སྤྱོད་གསུམ་དེ་མིང་སོ་སོ་རེད་མ་གཏོགས་དོན་གཅིག་རེད།"
479932,483282,3350,"དེ་ནི་དེའི་དོན་གཅིག་པ་དེ་ཉམས་སུ་ལེན་པའི་གང་ཟག་དེ་ནི་"
483282,487978,4696,"རང་བཞིན་རྫོགས་པ་ཆེན་པོའི་ཆོས་ཀྱི་སྣོད་ལྡན་ཡིན་པའི་ཕྱིར་ན་སྐལ་པ་དང་ལྡན་པར་སྟོན་པའི་ཕྱིར།"
487978,491880,3902,"དེ་ལྟར་ཉམས་སུ་ལེན་པ་ལ་གསུངས། དེའི་ལྟ་སྒོམ་སྤྱོད་གསུམ་ཉམས་སུ་ལེན་པ་ལ།"
491880,496537,4657,"ཐོག་མར་ང་ཚོའི་སེམས་དེ་འཁྲུལ་པ་རེད་སོང་བས། དེ་ནས་མི་མང་པོའི་ཁྲོད་ལྟ་བུ་དང༌།"
496537,499950,3413,"བཱ་རྫར་ལྟ་བུ་ཆགས་སྡང་རྨོངས་གསུམ་གྱི་ལས་ཀ་མང་པོ་བྱས་ན་"
499950,501727,1777,"སེམས་ཀྱི་གནད་དེ་ཤེས་ཀྱི་མ་རེད་དུས།"
501727,504706,2979,"དེ་མ་ཡིན་པའི་གནས་མི་མེད་དབེན་པའི་རི་ཁྲོད་གཅིག་ཏུ་བརྟེན།"
504706,510391,5685,"འཇིག་རྟེན་ཚེ་འདིའི་བདེ་བ་སྡུག་བསྔལ་རྙན་པར་གྲགས་པ་བསམ་བློ་མང་པོ་ཞིག་གཏོང་བསྡད་ན།"
510391,514378,3987,"སེམས་དེ་དཀྲུགས་འགྲོ་ནས་བཟུང་སྟེ་ཆོས་ཉིད་ཀྱི་དོན་མ་རྟོགས་ཀྱི་མ་རེད་དུས་"
514378,517078,2700,"འཇིག་རྟེན་ཚེ་འདིའི་བྱ་བ་ཐམས་ཅད་བློས་བཏང་ནས།"
517078,521001,3923,"ད་མི་ཚེ་གཅིག་ཏུ་རྒལ་ཚིགས་བྲག་ལ་སྦྱར་ཏེ་སེམས་ཀྱི་གནས་ལུགས་དེ་"
521001,523624,2623,"ཨེ་ཤེས་ལྟ་གི་ཡིན་བསམ་རྩེ་གཅིག་ཏུ་ཉམས་སུ་ལེན།"
523624,527405,3781,"དེ་ལྟར་ཉམས་སུ་ལེན་ནས་བླ་མའི་གདམས་ངག་ཐུན་མོངས་མ་ཡིན་པ་ཞིག་ཐོབ་ན་"
527405,532461,5056,"ཚེ་འདིར་ཀ་དག་གཞི་ཐོག་ཏུ་གྲོལ་ཟེར། ལྟ་བ་ཀློང་ཆེན་རབ་འབྱམས་ཀྱི་སྟེང་ལ་སླེབས་འགྲོ་དུས་"
532461,536273,3812,"དེ་ནི་མར་འཁྲུལ་གྱི་མེད་དུས་ཚེ་གཅིག་ཏུ་སངས་རྒྱས་ལ་ཐང་མེད་ཟེར་དུས་"
536273,538812,2539,"ཚུ་གཅིག་སངས་ཨེ་རྒྱས་མི་རྒྱས་ཐེ་ཚོམ་མེད་ཟེར་རེད།"
538812,542632,3820,"ཚེ་གཅིག་སངས་ཨེ་རྒྱས་མི་རྒྱས་ཐེ་ཚོམ་མེད་པ་དེ་ལྟར་ཡིན་ཡང༌།"
542632,544966,2334,"དེ་ལྟ་བུའི་ལྟ་སྒོམ་སྤྱོད་གསུམ་ལ་གསུངས་ཏེ།"
544966,548530,3564,"ད་དེ་ལྟར་མིན་ཡང་ཟེར་རྒྱུ། ཚེ་གཅིག་སངས་རྒྱས་རེད་དུས། དཔེར་ན་"
548530,552827,4297,"གྲུབ་ཐོབ་གོང་མ་རྣམས་ལྟ་བུ་ཅིག་མ་བྱུང་ནའང་གོང་གི་ལྟ་བ་ཀློང་ཆེན་རབ་འབྱམས།"
552827,557482,4655,"སྒོམ་པ་མཁྱེན་བརྩེའི་འོད་ཟེར། སྤྱོད་པ་རྒྱལ་བའི་མྱུ་གུའི་ཉམས་ལེན་དེ་གསུམ་བླ་མའི་ས་ནས་ཐོས།"
557482,561744,4262,"དཔེ་ཆའི་སྒོ་ནས་གོ་བ་སྐྱེས། རང་གི་འོང་ཉམས་ལེན་ཆེ་ཚེ་ཆུང་ཚེ་ཞིག་བྱས་བསྡད་ན་"
561744,566348,4604,"བློ་ཁ་ཕྱོགས་པ་ཙམ་ཡོད་ཀྱང༌། ཚེ་འདིར་རྐྱེན་ངན་ལམ་དུ་འཁྱེར་ཤེས་པ་དང་ཟེར་དུས།"
566348,569715,3367,"ཚེ་གཅིག་ལ་བཟང་རྐྱེན་གྱི་སྒོ་ནས་སྙན་པ། གྲགས་པ། བསྟོད་པ།"
569715,572020,2305,"རྙེད་པ། བཀུར་སྟི་དཔལ་འབྱོར་ལྟ་བུ་བྱུང་ནའང་"
572020,578098,6078,"དེ་སྒྱུ་མ་དང་རྨི་ལམ་ལྟ་བུ་ཡིན་བསམ་རྒྱུ་ཡི་ཆགས་ཞེན་མེད་པ་དང་། ན་ཚ་མི་ཁ་གཏམ་ངན་བྱུང་ནའང་།"
578098,581320,3222,"དེ་སྐྱེ་བ་སྔ་མའི་ལས་ངན་འཛད་བྱེད་ཡིན་བསམ་སྟེ་བཟུང་སྟེ།"
581332,584562,3230,"ཁོག་པ་ཆེན་པོ་འདྲ་ཞིག་གི་ལྟ་བ་ནམ་མཁའ་ལ་མདུང་བསྐོར་ཟེར་རྒྱུ་དེ་"
584562,587499,2937,"ནུས་ཅན་ཞིག་རེད་འགྲོ་རྒྱུ་རེད་དུས། ལམ་དུ་འཁྱེར་ཤེས་པ་དང༌།"
587499,591002,3503,"དེ་ནི་ད་ལྟ་འཇིག་རྟེན་ཚེ་འདིར་སྐྱིད་ན་དགའ་བ། བདེ་ན་དགའ་བ།"
591002,594455,3453,"གྲགས་པ་འདྲ་ཞིག་འཕོག་ན་དགའ་བ། དེ་ནི་མ་སྐྱེས་ན་དོགས་པ།"
594455,598679,4224,"དགྲའི་གནོད་འོང་ལེའི་དོགས་པའི་བྱ་བཞག་མང་པོ་ཞིག་གི་རེ་དོགས་མང་པོ་དེ་"
598679,602335,3656,"ཆོས་ཉིད་ཀྱི་དོན་དེ་ལ་མྱོང་བ་ཙམ་ཞིག་སྐྱེ་སོང་ན་མི་སྐྱེ་ཞིང་"
602335,605560,3225,"ད་ལྟ་རྫོགས་པ་ཆེན་པོའི་ཆོས་ཚུལ་བཞིན་དུ་ཉམས་སུ་བླང་ན་"
605560,608142,2582,"སྐྱེས་བ་གསུམ་ཕན་ཆོད་ནས་སངས་རྒྱས་འགྲོ་ལེ་རེད་དུས་"
608142,610330,2188,"བདེ་ནས་བདེ་བ་རུ་འགྲོ་བར་གྱུར་པས་ན་"
610330,613634,3304,"ཚེ་གཅིག་གི་སྟེང་དུ་རྟོགས་པ་མངོན་སུམ་དུ་མ་གྱུར་ནའང༌།"
613634,617925,4291,"གུ་ཡང་བློ་བདེ་པོ་ཞིག་ཡོང་དུས་དེ་ལ་ངོ་མཚར་སྐྱེས་བའི་ཚིག་བྱས་ཏེ།"
617925,622892,4967,"མིན་ཡང་བློ་བདེ་ཨ་ལ་ལ། དེ་ལྟ་བུའི་ཕན་ཡོན་དང་ལྡན་པའི་ལྟ་སྒོམ་སྤྱོད་གསུམ་དེ།"
622892,625146,2254,"དང་པོ་ཡར་རྒྱབ་ནས། ལྟ་བ་ཀློང་ཆེན་རབ་འབྱམས་ཡིན།"
625146,628004,2858,"སྒོམ་པ་མཁྱེན་བརྩེ་འོད་ཟེར་ཡིན། སྤྱོད་པ་རྒྱལ་བའི་མྱུ་གུ་ཡིན།"
628004,632503,4499,"དེ་མདོར་བསྡུས་ཏེ་བསྟན་པ་རེད། ད་ཕར་རིམ་པ་བཞིན་དུ་རྒྱས་པར་འཆད་པ་དེ་ལ།"
632503,636715,4212,"དང་པོ་ལྟ་བ་ཉམས་སུ་ལེན་ཚུལ་རྒྱས་པར་འཆད་པར་འདོད་ནས།"
636715,641348,4633,"ལྟ་བ་ཀློང་ཆེན་རབ་འབྱམས་ནི། དཔེར་ན་འདི་ནས་རྡོ་རྗེ་གདན་ལྟ་བུ་ཞིག་འགྲོ་དགོས་ན།"
641348,645610,4262,"རྡོ་རྗེ་གདན་དེ་ཕྱོགས་གང་ན་ཡོད། ལམ་ཀ་ག་ནས་ཡིན་དེ་ངོ་ཤེས་དགོས་རྒྱུ་རེད།"
645610,649644,4034,"དེ་མ་ཤེས་ན་ཕན་གྱི་མ་རེད། ལྟ་བ་ཟེར་མཁན་ཀློང་ཆེན་རབ་འབྱམས་དེ་"
649644,653921,4277,"ཆོས་ཉིད་བདེ་གཤེགས་སྙིང་པོའི་དོན་རང་གི་རྒྱུད་ལ་ཚུར་སྦྱོར་དགོས་རེད།"
653921,656311,2390,"རང་གི་རྒྱུད་ལ་སྐྱེ་བ་ཅིག་དགོས་རེད།"
656311,659937,3626,"དེ་སྐྱེ་བར་བྱེད་པ་དེ་ཡི་དོན་གདམ་ངག་ཚིག་གསུམ་ཟེར་དུས་དེ།"
659937,665649,5712,"ངོ་རང་ཐོག་ཏུ་འཕྲོད་པ་ལྟ་བ། ཐག་གཅིག་ཐོག་ཏུ་གཅོད་པ་སྒོམ་པ།"
665649,667798,2149,"གདོང་གྲོལ་ཐོག་ཏུ་བཅའ་བ་སྤྱོད་པ་སྟེ།"
667798,670654,2856,"དེ་ཚིག་གསུམ་ཉམས་ལེན་གི་གནད་ལ་བརྡེག་པས་"
670654,675133,4479,"ད་སྔ་ཡན་ཆད་ཁམས་གསུམ་འཁོར་བ་ལ་མོ་ཊའི་འཁོར་ལོ་འདྲ་ཅིག་འཁོར་བསྡད་ཡོད་རེད་དུས།"
675133,678163,3030,"འདིའི་ཚིག་གསུམ་གནད་དུ་བརྡེག་པ་འདི་ཤེས་ན་འཁོར་བ་ལ་མི་འཁོར།"
678163,680739,2576,"འཁོར་བའི་སྲོག་དེ་ཕར་གཅོད་པར་བྱེད་པ་ཡིན་པས་ན་"
680739,683111,2372,"ཚིག་གསུམ་ཟེར་དུས་ལྟ་སྒོམ་སྤྱོད་གསུམ།"
683111,687528,4417,"དོན་གྱི་གནད་དུ་བརྡེག་ཟེར་མི་གཅིག་གསོད་དགོས་ན་ལག་པ་དེ་བཅད།"
687528,690723,3195,"སོར་མོ་དེ་བཅད། རྣ་ཆོག་དེ་བཅད། དེ་འདྲ་བྱས་ན་མི་དེ་ཤི་གི་མ་རེད།"
690723,693939,3216,"སྙིང་དེ་ན་མདའ་འདྲ་གྲི་འདྲ་ཅིག་བརྒྱབ་བཞག་ན་ལམ་སང་ཤི་འགྲོ་རྒྱུ་རེད།"
693939,697903,3964,"འདིའི་ལྟ་སྒོམ་སྤྱོད་གསུམ་དེ་ཡོད་ན་འཁྲུལ་པ་དེ་ལམ་སང་དག་འགྲོ་རྒྱུ་རེད་དུས།"
697903,700248,2345,"དེའི་ཕྱིར་ན་ཚིག་གསུམ་དོན་གྱི་གནད་དུ་བརྡེག་ཟེར།"
700248,703308,3060,"དེ་ནི་དང་པོ་ལྟ་བ་ངོ་མ་འཕྲོད་པ་སྤྲོད་པ་ཐབས་ལ་ཟེར།"
703308,707207,3899,"ལྟ་བ་རང་གཞན་སེམས་ཅན་ཐམས་ཅད་ཀྱི་རྒྱུད་ལ་ཨེ་ཡོད་ཟེར་ན་ཡོད་ཀྱི་རེད།"
707207,711067,3860,"ད་ལྟ་དཔེར་ན་འབུ་སྲིན་འབུ་ལྟ་བུ་དང་མ་ཧེ་ཕག་ལ་སོགས་པ་"
711067,714515,3448,"འདི་རྣམས་ཀྱི་རྒྱུད་ལ་ལྟ་བ་ཡོད་ཡོད་ཀྱི་རེད། ལྟ་བ་དེ་ངོ་ཤེས་ཡོད་མ་རེད།"
714515,717418,2903,"དེ་ངོ་མ་ཤེས་དུས་ལྟ་བའི་འབད་སྤྱོད་གཏོང་རྒྱུ་མེད་རེད།"
717418,722713,5295,"དེ་ངོ་ཤེས་པ་དེ་སུས་བྱེད་དགོས་ལེ་རེད་ཟེར་ན། བླ་མའི་མན་ངག་གི་སྒོ་ནས་ངོ་སྤྲད་དགོས་རེད།"
722713,724708,1995,"དེ་ནི་བླ་མའི་མན་ངག་ཟེར་མཁན་དེ་གང་རེད་ཟེར་ན།"
724708,726533,1825,"མན་ངག་མཐར་ཐུག་དེ་འདི་ལྟ་བུ་རེད་དུས།"
726533,731422,4889,"དེ་ངོ་སྤྲད་པའི་ཐབས་ལྟ་བ་དེ་ལ་སྤྱིར་མཚན་ཉིད་ཐེག་པ་ནས་"
731422,733728,2306,"ལྟ་བ་ལུང་རིགས་ཀྱི་གཏན་ལ་ཕེབས་པ་དང༌།"
733728,736205,2477,"ཟེར་དུས་བཟུང་སྟེ་ད་ལྟ་བྱང་ཆུབ་སེམས་དཔའི་ཐེག་པ་དང༌།"
736205,739193,2988,"འོག་མ་ཉན་ཐོས་ལ་སོགས་པ་ཡིན་ན་ལྟ་བ་དེ་དང་པོ་"
739193,743182,3989,"ཐོས་པ་རྒྱ་ཆེན་པོའི་ཤེར་ཕྱིན། དབུ་མ། མངོན་པ་ལྟ་བུ་ཞིག་བལྟ་"
743182,745408,2226,"དེའི་རྗེས་སུ་ལྟ་བ་དེ་གཏན་ལ་ཕབ།"
745408,748654,3246,"དེ་འདྲ་བྱེད་ལེ་དེ་ལ་སངས་རྒྱས་ཀྱི་ལུང་ཚད་མ་ཡོད་དགོས་རེད།"
748654,750517,1863,"མཁས་པའི་རིག་པ་ཚད་མ་ཡོད་དགོས་རེད།"
750517,752183,1666,"གཏན་ཕབས་སྟངས་དེ་འདྲ་མཛད་དགོས་རེད།"
752183,755758,3575,"གསང་སྔགས་ཐུན་མོངས་བ་དང༌། མ་ཧཱ་དང༌། ཨ་ནུ། ལྟ་བུ་ཡིན་ནས་བཟུང་སྟེ།"
755758,759174,3416,"དེ་ནི་མ་ཧཱའི་སྒོ་ནས་ལྷའི་བསྐྱེད་རིམ་བསྒོམ་པ་ཡིས།"
759174,761936,2762,"ཞི་གནས་བྱེད། ཨ་ནུའི་སྒོ་ནས་ཡིན་ན་གཏུམ་མོ་བསྒོམ་པ།"
761936,766476,4540,"སྒྱུ་ལུས་སྒོམ་པ་ལ་སོགས་པའི་སྒོ་ནས་དབང་གསུམ་པ་དཔེ་ཡི་ཡེ་ཤེས་ལ་བརྟེན་ཏེ་"
766476,770275,3799,"དབང་བཞི་པ་དོན་གྱི་ཡེ་ཤེས་ངོ་སྤྲོད་པ་སོགས་ལུགས་མང་པོ་ཡོད་པ་ཡིན་ནའང༌།"
770275,774755,4480,"ད་རེས་ཀྱི་སྐབས་དེ་ལ་དེ་ཐམས་ཅད་བཤད་ཀྱི་མེད་གསུང་ལེ་རེད། རྒྱས་པར་མི་བཤད་རེད།"
774755,778344,3589,"དོན་དུ་སེམས་ཀྱི་གནས་ལུགས་ཁྲིད་བཤད་པ་དེ་ལ་པཎྜི་ཏའི་དཔྱད་སྒོམ།"
778344,780525,2181,"ཀུ་སུ་ལུའི་འཇོག་སྒོམ་སྟེ་གཉིས་ཡོད་རེད།"
780525,784270,3745,"ད་ལྟ་དེ་ཀུ་ས་ལའི་འཇོག་སྒོམ་རེད། དེའི་ཕྱིར་ན་གནས་ལུགས་ངང་"
784270,786526,2256,"འདི་སྒྲུབ་བརྒྱུད་དམ་པ་རྣམས་ཀྱི་ཕྱག་བཞེས་ཟེར་རེད།"
786526,789763,3237,"ད་སྔ་ཡན་ཆད་གྲུབ་པ་ཐོབ་པའི་གང་ཟག་ཐམས་ཅད་ཀྱི་ཕྱག་བཞེས་ལྟར་ན།"
789763,793371,3608,"སེམས་ཀྱི་ཡལ་ས་རེད། སེམས་ཀྱི་ཡལ་ས་ངོ་སྤྲད་པ་སྟེ།"
793371,798494,5123,"སེམས་ཟེར་མཁན་དེ་སྟོང་པ་ཉིད་བར་སྣང་གི་འཇའ་དང༌། སྤྲིན་ལྟ་བུ་ཅིག་ཡོད་རེད།"
798494,802206,3712,"དེ་ཕར་ཡལ་སོང་ན་ཆོས་ཉིད་ཀྱི་ཐོག་ལ་སློབ་མི་འོང་བའི་ཐབས་ཡོད་མ་རེད།"
802206,804951,2745,"སེམས་ཀྱི་ཡལ་ས་དེ་ཆོས་ཉིད་རེད་དུས་དེ་ངོ་སྤྲད་པ་སྟེ་"
804951,807857,2906,"དེ་ནི་དེ་ངོ་སྤྲད་པ་ལ་ཅི་འདྲ་དགོས་ཟེར་ན།"
807857,810389,2532,"དེ་ཡང་འཁྲུལ་རྟོག་གི་རྦ་རླབས་འཚུབས་པའི་དུས་ན་ཟེར་ཏེ།"
810389,813008,2619,"ད་སེམས་མ་བཅོས་པར་ལྷོད་དེ་མཉམ་པར་ཅིག་བཞག"
813008,815592,2584,"རང་གི་སེམས་ལ་རང་གི་ཚུར་ཅིག་བལྟས་འོང་ན།"
815592,820527,4935,"རྣམ་རྟོག་འདི་དྲན་དང་འདི་མི་དྲན་མེད་པ་རྒྱ་མཚོའི་རྦ་རླབས་རྒྱབ་སོང་འདྲ་ཡོད་རེད།"
820527,823288,2761,"བར་སྣང་ལ་རླུང་རྒྱུ་བ་འདྲ་ཅིག་རེད་འོང་བའི་དུས་ན།"
823288,825667,2379,"ཡུལ་གྱི་རྗེས་སུ་འབྲངས་པའི་རྣམ་རྟོག་མི་སྐྱེ་བ་ཟེར་དུས།"
825667,828730,3063,"དང་པོ་རྣམ་རྟོག་གཅིག་སྐྱེས་ན་དེའི་རྗེས་སུ་གཅིག་ལས་གཉིས་སྐྱེས།"
828730,832445,3715,"གཉིས་སྐྱེས་ན་གཉིས་ལས་གསུམ་སྐྱེས། དེ་འདྲ་བྱས་སོང་ན་ནི་འཁྲུལ་འགྲོ་རེད།"
832445,834147,1702,"དེའི་རྗེས་སུ་འབྲངས་སོང་བ་རེད།"
834147,836646,2499,"དཔེར་ན་འདི་ནས་ངོ་ཤེས་པའི་མི་གཅིག་འཕྲད་དགོས་འདུག་བསམ་"
836646,838415,1769,"དེའི་ངོ་ཤེས་པའི་མི་དེ་དང་འཕྲད་འོང་ན།"
838415,840945,2530,"དེ་ལ་ཅིག་སྐད་ཆ་མང་པོ་ཅིག་བཤད་དགོས་འདུག་བསམ་"
840945,844105,3160,"རྒྱལ་ཁམས་ཀྱི་བདེ་སྡུག་མང་པོ་ཅིག་བཤད་འོང་ན་ད་འདི་བྱས་ན་གྲག་ས་རེད།"
844105,847061,2956,"འདི་མ་བྱས་ན་གྲག་ས་རེད་བསམ། སེམས་ཀྱི་རྦ་རླབས་འཚུབ་འོང་ལེ་རེད།"
847061,851390,4329,"དེའི་རྦ་རླབས་འཚུབ་པའི་དུས་དེ་ལ་ཡུལ་གྱི་རྗེས་སུ་འབྲངས་སོང་ཚེ་དེའི་རྣམ་རྟོག་རེད།"
851390,853205,1815,"དེའི་རྣམ་རྟོག་རེད་ཚར་ན་འཁྲུལ་ཚར་རེད།"
853205,857774,4569,"དེའི་རྣམ་རྟོག་དེ་རགས་པ་དག་གི་སེམས་ཀྱི་རང་ཞལ་སྒྲིབ་པས་ཟེར་དུས་"
857774,860758,2984,"ནམ་མཁའ་ནས་སྤྲིན་མང་པོ་ཅིག་འཕྱུར་བསྡད་ན་ནམ་མཁའ་སྒྲིབ་འགྲོ་གི་རེད།"
860758,864055,3297,"ཆུ་དེ་ལ་རྦ་རླབས་མང་པོ་ཅིག་ཡོད་ན་རྒྱ་མཚོ་དྭངས་པ་རེད་ཀྱི་མ་རེད།"
864055,867525,3470,"དེའི་རིགས་བཞིན་འགྲེས་པས་དཔེར་ངོ་སྤྲད་ཀྱང་མི་འཕྲོད་པའི་ཕྱིར་ན།"
867525,870302,2777,"རྣམ་རྟོག་ལ་ཕྲ་བ་དང་རགས་པ་གཉིས་ཡོད་ཀྱི་རེད།"
870302,873042,2740,"རྣམ་རྟོག་རགས་པ་ཟེར་མཁན་དེ་དངོས་སུ་ཞེ་སྡང་ལངས་ནས་"
873042,876548,3506,"མི་ལ་རྡོ་དང་དབྱུག་པ་ལ་སོགས་པས་ཅིག་བརྡེག་དགོས་ཚེ་ལྟ་བུ་དང༌།"
876548,881886,5338,"དོན་དུ་ལུས་ངག་གི་རྩོལ་བ་ཆེན་པོ་བྱེད་པ་དེའི་རགས་པའི་རྣམ་རྟོག་དེ་ཕར་མེད་པར་བྱེད་དགོས་རེད།"
881886,884766,2880,"དོན་དུ་རྣམ་རྟོག་སྐྱག་ལང་ལ་ཤོར་བ་དེ་འཁྲུལ་བསྡད་ཡོད་དུས།"
884766,887105,2339,"དེའི་རྣམ་རྟོག་དེ་ཕར་དྭངས་སུ་འཇུག་པའི་ཕྱིར་དུ།"
887105,894720,7615,"དང་པོ་རང་སེམས་ལྷོད་དེ་བཞག་གསུངས་དུས། དང་པོ་སེམས་མ་བཅོས་ན་བདེ། ཆུ་མ་འགུལ་ན་དྭངས། ཟེར་མཁན་དེ་རེད།"
894720,897894,3174,"སེམས་ཕར་ལྷོད་ཆ་དང་བཅས་པའི་སྒོ་ནས་མ་བཅོས་པར་བཞག །"
897894,901120,3226,"དེ་སྔོན་ཡན་ཆོད་ཀྱི་འདས་པའི་རྣམ་རྟོག་གི་རྗེས་ལ་མི་འཇུག །"
901120,904267,3147,"མ་འོངས་པ་ན་ངས་འདི་བྱེད། འདི་འདྲ་འོང་དགོས་བསམ་པ་མི་དྲན།"
904267,906857,2590,"ད་ལྟ་སེམས་མ་བཅོས་པ་ཐད་ཀར་བཞག །"
906857,913580,6723,"དེར་བཞག་དུས་བཟུང་སྟེ། རྣམ་རྟོག་གཉིས་ཀྱི་བར་ལམ་ན། །མི་རྟོག་ཡེ་ཤེས་ཡལ་ཏེ་གྲོལ། །"
913580,916108,2528,"རྗེ་བཙུན་མི་ལས་གསུངས་ཡོད་རྒྱུ་དེ་རེད་དུས།"
916108,919361,3253,"འོན་ཀྱང་། རང་སེམས་མ་བཅོས་པར་བཞག་པ་དེ་ཉིད།"
919361,924755,5394,"རྫོགས་པ་ཆེན་པོའི་གནས་ལུགས་ཟེར་ནའང་འདྲ། བདེ་གཤེགས་སྙིང་པོ་ཟེར་ནའང་འདྲ། དོན་གྱི་འོད་གསལ་ཟེར་ནའང་འདྲ། དེ་རེད་དུས།"
924755,929004,4249,"འོད་གསལ་བའི་ཡེ་ཤེས་ཡིན་ལ་ཞེས། འོད་གསལ་བའི་ཡེ་ཤེས་འདི་ལ། འདི་སྟོང་པ་རེད།"
929004,931464,2460,"སྟོང་པ་དེ་འདྲ་ཞིག་ཡོད་དགོས་ས་རེད། འདི་གསལ་བ་རེད།"
931464,932758,1294,"གསལ་བ་འདི་འདྲ་ཞིག་དགོས།"
932758,934929,2171,"ད་ལྟ་ངའི་སྟོང་པ་འདི་རྒྱ་ཆུང་གི་འདུག །"
934929,938695,3766,"དེ་ལས་ཆེ་ཙམ་ཞིག་དགོས། ད་ལྟ་ངའི་གསལ་བ་འདི་སྦུབས་སུ་དོག་པོ་འདུག །"
938695,941492,2797,"དེ་ལས་ཡངས་ཙམ་ཞིག་དགོས་བསམ་ན། སེམས་ཕར་སྒྲིལ་འགྲོ་ཡི་རེད།"
941492,943941,2449,"དཔེར་ན། ཆུ་ཅིག་གི་མཐར་ལག་གིས་སྐྲུག་བསྡད་ཡོད་ན།"
943941,946908,2967,"ཆུ་འདི་འགུལ་བསྐྱོད་མ་བྱས། ཐལ་བ་ཐམས་ཅད་རྐུབ་ལ་མར་ཉལ།"
946908,948856,1948,"ཆུ་འདི་དྭངས་པ་ཞིག་ལ་ཆགས་འགྲོ་རེད།"
948856,951148,2292,"འགུལ་བསྐྱོད་བྱེད་བསྡད་ན་ཆུ་འདི་དྭངས་རྒྱུ་ཡོད་མ་རེད།"
951148,956371,5223,"འདིའི་ཕྱིར་ན། བཅོས་མའི་ལམ་གྱིས་གནས་ལུགས་མི་རྟོགས་པས་ན། སེམས་ལ་བཟོ་བཅོས་མང་པོ་བྱས་ན་གནས་ལུགས་མི་རྟོགས་པས་"
956371,959279,2908,"མ་བཅོས་པར་བཞག་དགོས་རེད། མ་བཅོས་པ་བཞག་ཚར་ནས་"
959279,962307,3028,"ལྷན་ཅིག་སྐྱེས་པའི་ཡེ་ཤེས་ཟེར། སེམས་ཀྱི་གནས་ལུགས་ངོ་སྤྲོད་རྒྱུ་དེ་"
962307,965596,3289,"རང་གི་མཉམ་དུ་བསྡད་བསྡད་ཁ། དཔེར་ན་ལུས་ལ་དྲི་མ་བཞིན་དུ་ཡོད་དུས་"
965596,967536,1940,"ལྷན་ཅིག་སྐྱེས་པའི་ཡེ་ཤེས་ཟེར་བ་"
967536,971036,3500,"བླ་མས་གསོལ་རས་གནང་བ་འདྲ་ཞིག་མར་ཁ་ལ་བཅུག་འོང་རྒྱུ་གང་ཡང་ཡོད་མ་རེད།"
971036,974505,3469,"སེམས་ཀྱི་གནས་ལུགས་རྟོགས་སོང་ན། སྔོན་མའི་སེམས་དེ་མ་ཡིན་པར་"
974505,978217,3712,"འདྲ་མི་འདྲ་རེད་འགྲོ་རྒྱུ་གང་ཡང་ཡོད་མ་རེད། མིག་གིས་མཐོང་རྒྱུ་ཡོད་མ་རེད། དེའི་ཕྱིར་ན་"
978217,981762,3545,"ལྷན་ཅིག་སྐྱེས་པའི་ཡེ་ཤེས་ཟེར། དེ་ནས་རང་ལ་མཚོན་པའི་ཕྱིར་དུ་ཟེར།"
981762,984539,2777,"རང་ལ་ཡོད་པ་འདི་ངོ་ཤེས་པར་བྱ་བའི་ཕྱིར་དུ་"
984539,988399,3860,"དད་པ་ཟེར་སེམས་རྟོག་པ་ལས་དད་པ་མོས་གུས་དགོས་རྒྱུ་རེད།"
988399,991070,2671,"སྙིང་རྗེ་དགོས་རྒྱུ་རེད་བསམ་ནས་རྣམ་རྟོག་མང་པོ་འདྲངས།"
991070,995211,4141,"བླ་མའི་བཀའ་དྲིན་དྲན་དེ་འདྲ་བྱས་ན་རྣམ་རྟོག་སྤྲོ་བཞག་ལེ་རེད།"
995211,997190,1979,"སེམས་ཀྱི་གནས་ལུགས་སྒོམ་དུས་སྤྲོ་ཉེན་གྱི་མ་རེད།"
997190,1003455,6265,"དེ་ནས། མི་བསྡུ་ཟེར་དུས་བཟུང་སྟེ། འདོད་ཆགས་ཞེ་སྡང་གཏི་མུག་གི་རྣམ་རྟོག་མང་པོ་ཤར་འོངས་ན། སྒོམ་རྒྱག་མཁན་ལ་ཉོན་མོངས་ཡོད་ཉེན་གྱི་མ་རེད།"
1003455,1006754,3299,"རྣམ་རྟོག་ཕར་བཀག་དགོས་ཀྱི་རེད་བསམ། འགོག་བཞག་རྒྱུ་ཡིན་གྱི་མ་རེད།"
1006754,1009194,2440,"དེ་ནས་གློད་དེ་བཞག་ཞོག་དང་རྣམ་རྟོག་མེད་འགྲོ་རྒྱུ་རེད།"
1009194,1013017,3823,"དེས་ན་ལས་དང་པོ་པའི་གནས་སྐབས་ན་སེམས་རང་བཞག་ཞེས་"
1013017,1016260,3243,"སེམས་རང་སར་བཞག་པ་དེ་ལ་མ་བཅོས་པ་དེ་ལ་གཉུག་མ་ཟེར་རེད།"
1016260,1019161,2901,"གཉུག་མ་དེའི་ངང་བསྐྱངས་བཞག་རྒྱུ་མ་གཏོགས་ལྟ་འདྲ་བསྒོམ་ན་"
1019161,1022726,3565,"སྐུ་མདོག་ཕྱག་མཚན་རྒྱན་ཆ་ལུགས་སྒོམ་རྒྱུ་རེད།"
1022726,1025635,2909,"གཏུམ་མོ་འདྲ་བསྒོམ་ན་ལུས་ཀྱི་རྩ་དབུ་མའི་སྟོང་ར།"
1025635,1031169,5534,"ཐིག་ལེ་དཀར་ཆ་དམར་ཆ་ཨ་དང་ཧཾ་ལ་སོགས་པ་མང་པོ་བསྒོམ་རྒྱུ་རེད་དེ།"
1031169,1035443,4274,"དེས་སྒོམ་དགོས་མ་རེད། སེམས་མ་བཅོས་པ་བཞག་བཞག་དུས་བཟོ་བཅོས་མི་བྱེད་པ་དེ་ལ་གཉུག་མ་ཟེར།"
1035443,1039213,3770,"གཉུག་མ་དེའི་ངང་ནས་བསྐྱངས་ན་སེམས་དེ་ལྷོད་བདེ་གདིང་འགྲོ་རྒྱུ་རེད།"
1039213,1044285,5072,"སེམས་འདི་ཕྲད་དེ་གནས་འོང་དུས། སེམས་ཀྱི་ཆོས་ཉིད་དེ་ལ་བདེ་བ། གསལ་བ། མི་རྟོག་པ་གསུམ་སྐྱེ་གི་རེད།"
1044285,1047561,3276,"བདེ་བ་ཟེར་ན་སེམས་བདེ་པོ་ཅིག གུ་ཡངས་པོ་ཅིག་རེད་སོང༌།"
1047561,1051034,3473,"འདིའི་ངང་ལ་བསྡད་བསྡད་ན་ཡུན་རིང་པོ་ག་ཚོད་བསྡད་ནའང་སུན་ས་མ་རེད།"
1051034,1054685,3651,"ལྟོ་མ་ཟོས་ནའང་སྡོད་ཐུབ་ས་རེད་བསམ་མཁན་འདྲ་འོང་ན་དེ་བདེ་ཉམས་ཟེར།"
1054685,1057003,2318,"གསལ་ཆ་ཅིག་ཤར་འོང་དུས་ཁོག་པའི་གཏིང་ནས་"
1057003,1061419,4416,"ཚུར་གྲུང་ཆ་འདྲ་ཅིག་ཐོན་ཏེ་བཟུང༌། རི་བྲག་ལ་ཟང་ཐལ་ཅིག་མཐོང་ས་མ་རེད་ནི།"
1061419,1063327,1908,"ང་ལ་མངོན་ཤེས་ཀྱང་ཤར་འོང་ས་མ་རེད་ནི།"
1063327,1065694,2367,"བསམ་མཁན་ཅིག་ཤར་འོང་ན་དེ་ལ་གསལ་བ་ཟེར།"
1065694,1068706,3012,"རེ་འགའ་རྣམ་རྟོག་གང་ཡང་མི་འཕྲོ་བ་འཇམ་ཏིང་ངེ་"
1068706,1072801,4095,"ཕར་མཚོ་འཁྱིལ་བསྡད་བ་འདྲ་ཅིག་བྱས་ནས་སྡོད་འགྲོ་རྒྱུ་འོང་རྒྱུ་ཡོད་རེད། དེ་མི་རྟོག་པ་ཟེར་རེད།"
1072801,1077291,4490,"བདེ་བ་གསལ་བ་མི་རྟོག་པ་གསུམ་ལ་ཞེན་བཞག་ན་བདེ་བ་ལ་ཞེན་ན་འདོད་ཁམས།"
1077291,1078710,1419,"གསལ་བ་ལ་ཞེན་ན་གཟུགས་ཁམས།"
1078710,1081410,2700,"མི་རྟོག་པ་ལ་ཞེན་ན་གཟུགས་མེད་ཁམས་ལ་སྐྱེ་འགྲོ་གི་རེད་དུས།"
1081410,1085613,4203,"དེ་ཉམས་ཀྱི་ཞེན་པ་དང་བཅས་པའི་ངང་ནས་འདའ་མི་སྲིད་པས་ན།"
1085613,1090122,4509,"ཉམས་དེ་ལ་ཞེན་ཉེན་མ་རེད། ཉམས་ལ་མི་ཞེན་པའི་ཐབས་དེ་ག་འདྲ་བྱེད་དགོས་རེད་ཟེར་ན།"
1090122,1092655,2533,"ངང་ལ་འཁྱམས་གནས་ལྷོད་དེ་ལྟོས། ཟེར་དུས་"
1092655,1096764,4109,"སེམས་མ་བཅོས་པའི་ངང་ལ་འཁྱམས་མེད་གནས་ཏེ་ལྷོད་དེ་བསྡད་ཡོད་པའི་དུས་སུ།"
1096764,1100926,4162,"བདེ་གསལ་མི་རྟོག་པ་གསུམ་གྱི་ཉམས་གང་རུང་ཅིག་ཤར་མི་འོང་བའི་ཐབས་ཡོད་མ་རེད།"
1100926,1105228,4302,"དེ་ལྟ་བུའི་ཉམས་དེ་ཤར་འོང་ན། ཉམས་ཀྱི་ཞེན་པའི་སྦུབ་དང་བྲལ་ཏེ་"
1105228,1108378,3150,"རིག་པ་གཅེར་བུ་ཟང་མ་ཐལ་བྱུང་གི་གནས་ལུགས་བསྟན་པའི་ཕྱིར་དུ་"
1108378,1112080,3702,"ཉམས་གང་ཤར་ཡོད་ནའང་ཉམས་ཀྱི་ངང་ལ་སེམས་གཏད་མཁན་འདྲ་ཅིག་བྱས་ཏེ་"
1112080,1116410,4330,"ཐོལ་བྱུང་བློ་རྡེག་བྱས་ནས་ཕཊ་དྲག་པོ་ཅིག་བརྗོད་དགོས་ཟེར་རེད།"
1116410,1120268,3858,"དེ་ནི་ཕཊ་ཟེར་ཚར་དུས་གང་རེད་ཟེར་ན་སྔོན་མའི་ཉམས་དེ་ཕར་གཏོར་བཞག་རེད།"
1120268,1124809,4541,"རྣམ་རྟོག་མང་པོ་ཅིག་འཚུབས་བསྡད་ཡོད་ན་རྣམ་རྟོག་དེ་ལ་གཏད་དེ་"
1124809,1127401,2592,"ཕཊ་བརྗོད་བཞག་ན་རྣམ་རྟོག་ཤིག་སེ་འཐོར་འགྲོ་གྱི་རེད།"
1127401,1131838,4437,"རྣམ་རྟོག་ཤུགས་དྲག་ད་དུང་སྐྱེ་འོང་ན་ཕཊ་ཁ་ཤས་རྒྱབ་བཞག་ན་ཕར་མེད་འགྲོ་གི་རེད་དུས།"
1131838,1134669,2831,"ཕཊ་རྒྱབ་པ་དེ་རྣམ་རྟོག་གི་རྒྱུན་ཐག་གཅོད་པ་དང༌།"
1134669,1137670,3001,"བློ་བྱས་ཀྱི་སྒོམ་པ་བདེ་གསལ་བའི་རྟོག་པའི་ཉམས་ལ་"
1137670,1141056,3386,"ཕར་བཤིག་བྱེད་ཀྱི་ཐབས་ཡིན་པས་གནད་དེ་ཆེན་པོ་ཅིག་ཡིན་ཟེར།"
1141056,1145865,4809,"ཕཊ་ཅེས་པ་དེ་ཡང་སྒྲ་ཆུང་ཆུང་ལྟ་བུ་དང་ཕཊ་རིང་པོ་ལྟ་བུ་མིན་པ།"
1145865,1152156,6291,"ཕཊ་ཟེར་དྲག་པོ། བྲག་ཆ་འདྲ་ལེན་བསྡད་དགོས་པ་ཅིག་ལ་ངར་ཐུང་བ་ཅིག་དགོས་དུས་དྲག་ལ་ངར་ཐུང་ཨེ་མ་ཧོ།"
1152156,1155552,3396,"ཕཊ་བརྗོད་པ་དེ་ཡི་ཚེ་ན་ནི་ནང་སེམས་ཀྱི་ངོ་བོ་ལ་བལྟ་དུས་"
1155552,1159058,3506,"སེམས་འདི་དངོས་ཡོད་ཨེ་རེད་ཟེར་ན་གཟུགས་དབྱིབས་ཁ་དོན་མེད་པ།"
1159058,1161469,2411,"དངོས་མེད་ཨེ་རེད་ཟེར་ན་སྟོང་པ་ཡང་མ་ཡིན་པ།"
1161469,1164965,3496,"སེམས་ཡོད་ཟེར་ན་ཁ་ཡི་བརྗོད་རྒྱུ་མིག་གིས་མཐོང་རྒྱུ་མེད་པ།"
1164965,1169057,4092,"མེད་ཟེར་ན་ནི་མིག་གིས་མཐོང་རྣ་མཆོག་གིས་ཐོས་ཐམས་ཅད་གོ་བསྡད་རྒྱུ་ཡོད་པ།"
1169057,1171651,2594,"ཡོད་མེད་འདི་ཡིན་ཞེས་ཁས་ལེན་རྒྱུ་མེད་པ།"
1171651,1173111,1460,"དེ་ལ་གཟའ་གཏད་དང་བྲལ་ཟེར་བ་རེད།"
1173111,1177160,4049,"སྨྱོན་པ་ལྟ་བུ་ཅིག་ཡིན་ན། སྨྱོན་པ་དེ་ངས་འདི་རིང་ལས་ཀ་འདི་བྱེད་དགོས།"
1177160,1179079,1919,"ང་འདིས་ལྟོགས་ཡོང་གི་རེད་འཁྱགས་ཡོང་གི་རེད།"
1179079,1182033,2954,"འདི་བྱས་ན་སྐྱིད་པོ་འོང་གི་རེད་བསམ་རྟག་དཔྱད་མང་པོ་ཡོད་མ་རེད།"
1182033,1183995,1962,"ཁོ་རང་གི་སེམས་ལ་གང་ཤར་བ་དེ་བྱེད་འགྲོ་གི་ཡོད་པ་རེད།"
1183995,1186145,2150,"དཔེར་ན་དགུན་ཁ་ལྟ་བུ་ཡིན་ན་ཆུ་ནང་འཛུལ་གི་རེད།"
1186145,1188534,2389,"དབྱར་ཁ་ཚད་པའི་ནང་ལྟ་བུ་ཡིན་ན་མེ་ལ་བསྲོ་གི་རེད།"
1188534,1191300,2766,"དཔེ་དེ་འདྲ་ཅིག་གི་འདི་རྣམ་རྟོག་ཡག་པོ་རེད་འདུག་བཟུང་སྟེ་"
1191300,1194791,3491,"དད་པ་མོས་གུས་སྙིང་རྗེ་རེད་བསམ་རྒྱུའི་ཡར་ལ་དགའ་བའང་མི་བྱེད།"
1194791,1198129,3338,"ཆགས་སྡང་རྨོང་གསུམ་གྱི་རྟོག་པ་རེད་བསམ་ནས་མར་ངན་པ་རེད་ཟེར་མི་བསམ།"
1198129,1200954,2825,"དེ་ཐམས་ཅད་ལ་ཕཊ་བརྗོད་པའི་ངང་དུ་བཞག་བཞག་ན།"
1200954,1204027,3073,"རྣམ་རྟོག་གི་འཁྲུལ་མི་འགྲོ་བ་རྣམ་རྟོག་ཕར་རང་ཡལ་དུ་འགྲོ་དུས་"
1204027,1206361,2334,"རྣམ་རྟོག་དེ་གྲོལ་འགྲོ་ལེ་རེད།"
1206361,1210604,4243,"གྲོལ་བ་མངོན་དུ་གྱུར་པས་ན། སེམས་མ་བཅོས་པ་རྣམ་རྟོག་གཏོར་ཚར་དུས་"
1210604,1214155,3551,"སེམས་ཀྱི་ངོ་བོ་དེ་ཅི་ཡིན་ཟེར་ན་ཅི་ཡང་མ་ཡིན་ཧད་དེ་གཅིག་ཡོད་ཟེར།"
1214155,1218796,4641,"དེ་ལྟ་བུའི་སེམས་ལ་འདི་ཡིན་དང༌། འདི་མིན་གྱི་གཏད་སོ་དང་བྲལ་བ་དཔེར་ན་"
1218796,1220437,1641,"ལྐུག་པའི་བུ་རམ་མྱོང་བ་ལྟ་བུ་གསུང༌།"
1220437,1222998,2561,"མི་ལྐུག་པ་ཅིག་ལ་བུ་རམ་ཅིག་སྦྱིན་ན་ཁ་མངར་གྱི་རེད་དེ།"
1222998,1225947,2949,"ཁྱེད་བུ་རམ་གི་མངར་གྱི་ཨེ་འདུག་ཟེར་ན། ཁོས་ཁར་ཟེར་ཤེས་ཀྱི་མ་རེད།"
1225947,1228464,2517,"དཔེ་དེ་བཞིན་དུ་རང་གི་སེམས་མ་བཅོས་པའི་ངང་དུ་"
1228464,1230991,2527,"སེམས་ཀྱིས་ཉམས་སུ་མྱོང་བབླ་མས་གསུངས་བསྡད་མཁན་"
1230991,1233819,2828,"སེམས་ངོ་སྒོམ་རྒྱུ་དེ་ཡིན་ས་རེད་བསམ་མཁན་ཅིག་རེད་ནའང་"
1233819,1235357,1538,"ལབ་དགོས་ན་ལབ་ཤེས་ཀྱི་མ་རེད།"
1235357,1238896,3539,"འདི་དོན་བརྗོད་ལ་རྒྱལ་བའི་ལྗགས་ཀྱང་སྡུག་ཟེར་མཁན་དེ་རེད།"
1238896,1243654,4758,"དེ་ཆོས་སྐུའི་ངང་ལ་ཟང་ཐལ་ཟེར་དུས་ཕར་ཐམས་ཅད་ལ་ཁྱབ་སོང་ལེ་འདྲ་ཅིག"
1243654,1246533,2879,"རྗེས་པ་ཟེར་དུས་འཁྲུལ་པའི་རྣམ་རྟོག་གི་མ་གོས་པ།"
1246533,1252144,5611,"རང་ངོ་རང་གི་ཤེས་པའི་རིག་ཆ་དེ་སེམས་ལས་འདས་པའི་ཡེ་ཤེས་ཇི་བཞིན་པ་བཞུགས་པས་ན།"
1252144,1257609,5465,"ཧད་དེ་བ་ལ་ཟང་ཐལ་ལེ། ཟེར་དེ་ལྟ་བུའི་ཟལ་ཐལ་དེ་ཐོག་མ་ཉིད་ནས་"
1257609,1260049,2440,"རང་གི་སེམས་ལ་ཡོད་དུས་གསར་དུ་སྐྱེས་འོང་བ་མ་རེད།"
1260049,1264705,4656,"ཡང་རྣམ་རྟོག་འདྲ་ཞིག་གིས་ཕར་བསྒྲིབས་སོང་ན། ངོ་བོ་ཁོ་རང་བསྡད་བསྡད་ཡོད་རེད་མ་གཏོགས་གང་ཡང་འགགས་ཡོད་མ་རེད།"
1264705,1269783,5078,"དཔེར་ན་མཐའི་རྒྱ་མཚོ་ཆེན་པོ་ལ་རྦ་རླབས་མི་ཁྱེར་ཐུབ་པ་མང་པོ་ཡོང་གི་རེད་དེ། འདོམ་པའི་གཏིང་མན་ཆད་ནས་"
1269783,1273498,3715,"ཞོ་ཆགས་པ་བཞིན་དུ་བསྡད་བསྡད་པ་མ་གཏོགས་གང་ཡང་གཡོ་གི་ཡོད་མ་རེད།"
1273498,1276112,2614,"དཔེ་དེ་ལྟ་བུ་སེམས་ལ་ཕར་འགགས་འགྲོ་ས་ཡོད་མ་རེད།"
1276112,1278521,2409,"ཡོད་པ་གཟུགས་དང་དངོས་པོ་ཁ་དོག་"
1278521,1281358,2837,"མེད་པ་ཅི་ཡང་མེད་པ་ལ་སོགས་པའི་མཐའ་ལས་འདས་ཤིང༌།"
1281358,1284461,3103,"ངག་གི་བརྗོད་དགོས་ན་བརྗོད་མ་ཤེས་པ། སེམས་ཀྱི་བསམ་དགོས་ན་"
1284461,1287814,3353,"མ་ཤེས་པ་ཡིན་པས་ཡིད་ཀྱི་རྩོལ་རྟོག་ཏེ་ཡུལ་ལས་འདས་པའི་ངང་ནས་"
1287814,1291123,3309,"རང་ལ་གནས་པའི་ཡེ་ཤེས་བརྗོད་བྲལ་འདིའི་གནད་ཡིན་པས་ན་"
1291123,1296250,5127,"ཟང་མ་ཐལ་བྱུང་བརྗོད་དུ་མེད་དེ་ལྟ་བུའི་གནད་དེ་སངས་རྒྱས་ཆོས་ཀྱི་སྐུ་ཞེས་ཟེར།"
1296250,1299368,3118,"མ་འོངས་པ་ན་རྟོགས་འོང་རྒྱུའི་ཀུན་ཏུ་བཟང་པོ་ཡོད་ཟེར་རྒྱུ་དེ་རེད།"
1299368,1303086,3718,"དེ་ད་ལྟ་ནས་འཁོར་འདས་གཉིས་ཀའི་གཞི་ལ་གནས་བསྡད་ཡོད་པས་ན་གཞི་གནས་ཟེར།"
1303086,1305373,2287,"དེ་ངོ་ཤེས་པ་དེ་ལ་རིག་པ་ཟེར།"
1305373,1310330,4957,"དེ་རྣལ་འབྱོར་པའི་ལམ་གྱི་ཀ་དག་སྤྲོས་བྲལ་གྱི་དོན་གྱི་ལྟ་བ་ཡིན་པས་དེ་ངོ་ཤེས་འོང་དུས།"
1310330,1312880,2550,"དེ་ངོ་ཤེས་པ་དེ་གསར་དུ་ཐོབ་འོང་བ་འདྲ་ཅིག་རེད་དུས་"
1312880,1314808,1928,"དེ་རྣལ་འབྱོར་པའི་ལམ་གྱི་ཀ་དག་ཟེར།"
1314808,1319576,4768,"དེ་སྤྲོས་བྲལ་དོན་གྱི་ལྟ་བ་ཡིན་པས་འདི་ཁོ་ན་ངོ་མ་ཤེས་ཀྱི་བར་དུ་"
1319576,1323737,4161,"གཞན་མ་ཇི་ལྟ་བུ་ཅིག་བསྒོམ་བསྡད་ནའང་འདྲ། གཏུམ་མོ་སྒོམ་ནའང་འདྲ།"
1323737,1327942,4205,"ལྷ་སྒོམ་ན་འདྲ། སེམས་ངོ་སྒོམ་ན་འདྲ། འདིའི་ལྟ་བ་དེ་ངོ་མ་ཤེས་ན་"
1327942,1332780,4838,"ཕན་ཐོགས་ཡོད་མ་རེད་དུས་ཉམས་སུ་བླང་ཀྱང་བློས་བྱས་བཅོས་མའི་ལྟ་སྒོམ་ལས་མི་འདའ་བས་ན།"
1332780,1336851,4071,"རང་བཞིན་རྫོགས་པ་ཆེན་པོ་དེ་མ་བཅོས་པ་རེད།"
1336851,1340460,3609,"བཅོས་མའི་ལྟ་སྒོམ་ལས་ལམ་ཐག་གནམ་ས་ལས་རིང་ཞིང་"
1340460,1346015,5555,"བསྒོམ་མེད་འོད་གསལ་གྱི་འཁོར་ལོའི་གནད་མེད་པས་ན་ཟེར་དུས།"
1346015,1348608,2593,"དེའི་ལྟ་བ་དེ་ངོ་ཤེས་ཚར་ན། དེའི་ངང་དུ་བཞག་བཞག་ན།"
1348608,1351467,2859,"ད་འདི་སྒོམ་ལེ་ཡིན། འདི་སྒོམ་ལེ་མིན་བསམ་རྒྱུ་ཡོད་མ་རེད།"
1351467,1354702,3235,"དཔེར་ན། འཁོར་ལོ་འཁོར་ན་འཁོར་ལོ་མི་འཁོར་ས་བར་ཐག་ཡོད་མ་རེད།"
1354702,1358755,4053,"དཔེ་དེ་ལྟ་བུ་འོད་གསལ་གྱི་གནད་དེ་རྫོགས་པ་ཆེན་པོའི་ལྟ་བ་ངོ་ཤེས་ན་དེ་རེད།"
1358755,1363741,4986,"དེ་ངོ་མ་ཤེས་ན་གནད་མེད་པ་ཡིན་པས། དང་པོ་ལྟ་བ་ཁོ་ན་ངོ་ཤེས་པ་གལ་ཆེ་བས་ན།"
1363741,1367311,3570,"ཆོས་སྐུའི་རིག་པ་ངོས་བཟུང་ཤིག ཟེར་དེ་ལྟ་བུའི་དོན་དེ་"
1367311,1369703,2392,"ཚིག་གསུམ་གནད་དུ་བརྡེག་པའི་དང་པོ།"
1369703,1372332,2629,"ལྟ་བ་ཀློང་ཆེན་རབ་འབྱམས་ཟེར་མཁན་ངོ་ཤེས་མཁན་དེ་"
1372332,1377148,4816,"ད་ལྟ་ཞུས་པ་བཞིན་དུ་ཀློང་ཆེན་ཟེར་ན་སྟོང་པ་ཉིད་ཀྱི་དོན་དེ་གོ་རབ་འབྱམས་ཟེར་ན་"
1377148,1379406,2258,"དེའི་ནང་ན་འཁོར་འདས་ཀྱི་སྣང་བ་ཡོད་པ་གོ།"
1379406,1383294,3888,"འཁོར་འདས་ཀྱི་སྣང་བ་ཡོད་ནའང་འཁོར་བས་ངན་པ་བྱས་ཡོད་མ་རེད།"
1383294,1384943,1649,"མྱང་འདས་ཀྱིས་བཟང་པོ་བྱས་ཡོད་མ་རེད།"
1384943,1388078,3135,"ཆོས་ཉིད་ཁོ་རང་གི་ངོ་བོ་ཡེ་ནས་ལྷུན་རྫོགས་སུ་གནས་པ་ཡིན་པས།"
1388078,1390731,2653,"ལྟ་བའི་སྒོ་ནས་བླ་མས་མར་བསྟན།"
1390731,1393781,3050,"སློབ་མའི་ཉམས་ལེན་བྱས་འོང་དུས་བླ་མས་གསུང་རྒྱུ་དེ་འདི་རེད་འདུག་བསམ་"
1393781,1397694,3913,"རང་གི་ཁོག་པ་ནས་ཉམས་མྱོང་ཅིག་ཤར་དུས་དེ་རྡོ་རུས་འཕྲོད་ཟེར་བ་དེ་རེད་དུས།"
1397694,1400855,3161,"དེའི་ངོ་མ་མཐོང་ན་སྒོམ་པས་ངང་སྐྱོང་རྒྱུ་མེད་སྒོམ་རྒྱུ་མེད་པ་རེད།"
1400855,1402799,1944,"ལྟ་བ་མེད་ན་སྒོམ་པ་བྱེད་རྒྱུ་ཡོད་མ་རེད།"
1402799,1405370,2571,"དཔེར་ན་པད་ཤག་མང་པོ་ཅིག་མེད་ན་ཚོང་རྒྱག་རྒྱུ་ཡོད་མ་རེད།"
1405370,1408831,3461,"དཔེ་དེ་འདྲ་ཡིན་པས་ན། རང་བསྒོམ་པས་ངང་སྐྱོང་བ་མང་བས་"
1408831,1413257,4426,"དང་པོ་ངོ་ཤེས་དེ་ལྟ་བ་ངོ་ཕྲོད་པ་གལ་ཆེ་ལ་ལྟ་བ་དེ་ཡང་"
1413257,1417274,4017,"རང་གནས་ཀྱི་ཡེ་ཤེས་རང་ལ་གནས་པ་ཉིད་ངོ་སྤྲོད་པ་ཡིན་གྱི།"
1417274,1420712,3438,"གཞན་ནས་བླ་མའི་བྱིན་རླབས་ཀྱི་གསར་དུ་ཐོབ་འོང་རྒྱུ་ལྟ་བུ་དང༌།"
1420712,1425599,4887,"བླ་མ་དང་མ་བྲལ་བས་གནས་འགྱུར་འདྲ་པོ་གསར་དུ་ཡོད་པ་མ་ཡིན་པས།"
1425599,1429549,3950,"སྔར་མེད་རྒྱུད་ལ་སྐྱེས་པ་མ་ཡིན་ ངོ་ཟེར་མཁན་དེ་ལྟ་བ་ཁོ་རང་"
1429549,1432674,3125,"མི་ངོ་ཤེས་ཟེར་ན་མི་དེ་རྒན་གཞོན་འདི་འདྲ་ཅིག་ཡོད་"
1432674,1434758,2084,"གདོང་པ་འདི་འདྲ་ཅིག་ཡོད་བསམ་ན་དེ་ལ་ངོ་ཟེར་རེད།"
1434758,1439205,4447,"དཔེ་དེ་བཞིན་དུ་ལྟ་བའི་ངོ་དེ། རང་ཐོག་ཏུ་སྤྲད་ཟེར་དུས་རང་ལ་ཡོད་པ་དེ་"
1439205,1442307,3102,"རང་ལ་ཚུར་ངོ་སྤྲད་བཞག་རྒྱུ་མ་གཏོགས་གཞན་ནས་ཚུར་འཕུར་འོང་བ་"
1442307,1446412,4105,"རང་ལ་སྤྲད་བཞག་པ་ལྟ་བུ་མ་རེད་དུས་དེ་རང་ཐོག་ཟེར། དེ་ནས་ངོ་སྤྲད་ནས་བཟུང་སྟེ་"
1446412,1449583,3171,"ད་འདི་རེད་འདུག་བསམ་པ་ལག་པས་བཅང་རྒྱུ་ཡོད་པ་འདྲ་ཅིག་རེད་འོང་ན།"
1449583,1453270,3687,"བླ་མས་སྨྲས་པ་གང་གི་སྙིང་བཞུགས་པ། ལག་པའི་མཐིལ་དུ་གནས་པའི་གཏེར་མཐོང་འདྲ།"
1453270,1457346,4076,"ཟེར་མཁན་དེ་རེད་འགྲོ་ཀྱི་རེད། དེའི་ཕྱིར་ན་དེ་ནི་མན་ངག་གི་གནད་དང་པོའོ།"
1457346,1461773,4427,"ཞེས་དེའི་སྒོ་ནས་ལྟ་བ་ཀློང་ཆེན་རབ་འབྱམས་དོན་བསྟན་པའོ། ༈"
1461773,1470056,8283,"བྱང་ཆུབ་མཆོག་ཏུ་ཐུགས་བསྐྱེད་པ་རིན་པོ་ཆེ་གསལ་བཏབ་ནས་གསན་པར་གནང་བར་ཞུ།"
1470056,1476716,6660,"གང་གསན་པར་བྱ་བའི་ཆོས་ཀྱི་རིམ་པ་ནི།"
1476716,1480403,3687,"རྫོགས་པ་ཆེན་པོ་ཚིག་གསུམ་གནད་དུ་བརྡེག་པའི་མན་ངག་ཞེས་པ་སྟེ།"
1480403,1485338,4935,"དོན་དུ་ལྟ་བ་སྒོམ་པ་སྤྱོད་པ་གསུམ་ཡིན་པའི་ཕྱིར་ན། ལྟ་བའི་རང་བཞིན།"
1485338,1488770,3432,"ངོ་རང་ཐོག་ཏུ་སྤྲད་པ་དེ་ཉིད་སོང་ཟིན་ཏེ།"
1503806,1508798,4992,"ཉམས་སུ་ལེན་པའི་ཚུལ་རྒྱས་པར་འཆད་པ་དེ་ལ་ངང་བཞག་ཆུ་བོ་རྒྱུན་གྱི་རྣལ་འབྱོར་ཟེར།"
1508798,1514292,5494,"རྫོགས་པ་ཆེན་པོའི་ཆོས་ཉིད་ཀྱི་དོན་དེ་མངོན་གསུམ་དུ་རྟོགས་སོང་ན།"
1514292,1517551,3259,"དཔེར་ན་ས་གཞི་ཅིག་ནས་ཆུ་ཆེན་པོ་ཅིག་བབས་ཀྱི་ཡོད་ན་"
1517551,1522663,5112,"དེའི་ཆུ་བོ་དེ་འབད་པ་མེད་པ་རྒྱུན་མི་ཆད་པ་ཉིན་དང་མཚན་དུ་དུས་རྟག་པར་བབས་ཀྱི་རེད།"
1522663,1526109,3446,"དཔེ་དེ་བཞིན་དུ་རྣལ་འབྱོར་པ་དེ་ལའང་ཉིན་མོའི་སྣང་བ་ཡིན་ནའང་འདྲ།"
1526109,1530446,4337,"མཚན་མོའི་སྣང་བ་ཡིན་ནའང་འདྲ། འགྲོ་བ་འདུག་པ་སྤྱོད་ལམ་ལ་སོགས་པ་"
1530446,1532831,2385,"གང་བྱེད་ནའང་དེའི་ཚེ་ཆོས་ཉིད་གཅིག་གི་ངང་ནས་"
1532831,1538009,5178,"གཞན་དུ་ཡེངས་རྒྱུ་མ་རེད་དུས་དེའི་ཕྱིར་ན་ཡེངས་རྒྱུ་མེད་པ་དེ་ཉིད་ལ་ངང་བཞག་ཟེར་དུས་"
1538009,1543990,5981,"ཆོས་ཉིད་ཀྱི་ངང་ལ་བཞག་ དེ་ནས་ཉིན་མཚན་བྱ་བ་སྤྱོད་ལམ་མཉམ་བཞག་རྗེས་ཐོབ་ཁྱད་མེད་པ་དེ་"
1543990,1546416,2426,"ཆུ་བོ་རྒྱུན་གྱི་རྣལ་འབྱོར་ཟེར་མཁན་དེ་ཡིན།"
1546416,1548953,2537,"ཆུ་བོ་རྒྱུན་གྱི་རྣལ་འབྱོར་ཀྱི་བསྒོམ་པ་དེ་རྟོགས་སོང་ན།"
1548953,1552524,3571,"རྫོགས་པ་ཆེན་པོ་རང་སྣང་རིས་མེད་ཀྱི་དགོངས་པ་ཟེར་རྒྱུ་དེ་རེད།"
1552524,1555268,2744,"དེ་ནི་དུས་དང་གནས་སྐབས་ཐམས་ཅད་དུ་ཡོད་པས་ན།"
1555268,1559959,4691,"དེ་ཏིང་ངེ་འཛིན་གྱིས་གསར་དུ་ཐོབ་འོང་རྒྱུ་དང་ཡོང་འགྲོ་དུས་"
1559959,1564524,4565,"མེད་མ་རེད་པས་ངང་བཞག་ཆུ་བོ་རྒྱུན་གྱི་རྣལ་འབྱེར་དེ་དུས་རྟག་ཏུ་ཡོད་པ་རེད།"
1564524,1569521,4997,"དེ་གང་གི་ངོ་ཤེས་ཟེར་ན་སེམས་མ་ཡེངས་པ་གནས་པའི་ངོ་བོར་གནས་པའི་འཕྲོ་དེ་ལ།"
1569521,1576454,6933,"དེའི་ངང་ནས་སེམས་ཆོས་ཉིད་ཀྱི་ངོ་བོ་དེ་ལ་དད་པ་མོས་གུས་སྙིང་རྗེ་ལྟ་བུ་དང༌།"
1576454,1578427,1973,"རང་གི་སེམས་ཀྱི་གནས་ལུགས་རྟོགས་དགོས་བསམ་"
1578427,1582342,3915,"སྟོང་པ་གསལ་བ་རིག་པ་ཤུགས་ཆེན་པོ་ཤར་འོང་ན་དེ་ཡག་པོ་རེད་བསམ་ནས་"
1582342,1585845,3503,"དེ་ལ་འཛིན་པ་བྱས་ནས་ཆེད་དུ་བསྒྲུབ་རྒྱུ་འོང་ཡོད་ཀྱི་མ་རེད།"
1585845,1590091,4246,"ཡང་རྣམ་རྟོག་ཧ་ཅང་མང་པོ་འཁྲུགས་པ་དང་། ཆོས་ཉིད་ཀྱི་དོན་ངོས་མི་ཟིན་འདུག་བསམ་ནས་"
1590091,1595082,4991,"སེམས་དཔའ་ཆག་སྟེ་ཞུམ་པ་དང༌། རྣམ་རྟོག་མང་པོ་འཕྲོ་མི་ཉན་བསམ་ནས་ཕྲོམ་མེར།"
1595082,1598252,3170,"བྱིང་རྨུགས་ལ་སོགས་པ་བྱེད་མི་ཉན་བསམ་ཆེད་དུ་འགགས་པ་མེད་པ་"
1598252,1602878,4626,"སེམས་རང་བབས་སུ་གནས་ན་གནས་པའི་ངོ་བོ་དེ་ཆོས་སྐུའི་རང་ངོ་སྟེ།"
1602878,1606643,3765,"སེམས་རང་བབས་གནས་པ་དེའི་ངང་ནས་གང་འཕྲོ་ནའང་"
1606643,1610581,3938,"དཔེར་ན་ནམ་མཁའ་ནས་འོད་ཟེར་དེ་ཉིད་ཕོག་འགྲོ་དུས་ཉི་མའི་འོད་ཟེར་དེ་"
1610581,1614620,4039,"ས་གཞི་ལ་ཁྱབ་ནའང༌། ཆུ་ལ་ཁྱབ་ནའང༌། རི་རྩེ་ལ་ཁྱབ་ནའང༌།"
1614620,1616849,2229,"ཐམས་ཅད་ཉི་མ་གཅིག་གི་རང་མདངས་རེད་དུས།"
1616849,1620465,3616,"དཔེ་དེ་བཞིན་དུ་སེམས་ཀྱི་ཆོས་ཉིད་ལ་དགེ་སྡིག་གི་རྣམ་རྟོག་གང་ཤར་ནའང་"
1620465,1627029,6564,"དེ་འཕྲོ་ན་ཡེ་ཤེས་ཀྱི་རང་རྩལ་དུ་སྐྱོང་བས་ན། དེ་ནས་འཕྲོ་འམ་གནས་ཀྱང་རུང༌། ཟེར་དུས༌།"
1627029,1632039,5010,"ད་ལྟ་སྒོམ་གསར་པ་བྱེད་མཁན་ཕལ་ཆེ་བས་སེམས་གནས་ན་སྒོམ་ཡང་དག་པ་ཡིན་སྣང་ཤར།"
1632039,1637028,4989,"སེམས་འཕྲོ་ན་སྒོམ་མིན་སྣང་ཤར་རྒྱུ་རེད་དུས། དེ་མ་རེད་འཕྲོ་ནའང་ཡེ་ཤེས་ཀྱི་རང་རྩལ་ཡིན།"
1637028,1640613,3585,"གནས་ནའང་ཡེ་ཤེས་ཀྱི་རང་རྩལ་ཡིན་འཕྲོ་བ་དེ་ངོས་ཟིན་དགོས་རེད།"
1640613,1644877,4264,"དེ་ངོས་ཟིན་ན་ཁྱད་པར་གང་ཡང་མེད་པས་ན། དེ་ནས་འཕྲོ་འམ་གནས་ཀྱང་རུང༌།"
1644877,1649400,4523,"སེམས་རྣམ་རྟོག་གི་རྩལ་ལས་ཟེར་དུས་སེམས་རྣམ་རྟོག་སྐྱེ་འོང་རྒྱུའི་རྩལ་ལས་"
1649400,1653948,4548,"ཀུན་འབྱུང་གི་བདེན་པ་ཟེར་དུས་ཀུན་བྱུང་ནི་ཁམས་གསུམ་འཁོར་བར་མར་འཁྱམས་བྱེད་ཀྱི་རྩ་བ་དེ་རེད།"
1653948,1655890,1942,"ཀུན་བྱུང་གི་བདེན་པ་དེ་གང་རེད་ཟེར་ན།"
1655890,1659928,4038,"ཞེ་སྡང་གི་དབང་གིས་དགྲ་ལ་ཁྲོ་བ་དང༌། "
1659928,1665828,5900,"ནོར་དང་ལུས་ལ་སོགས་པ་ལ་ཞེན་ཆགས་སྐྱེ་བ་སོགས་ཉོན་མོངས་པ་དང༌།"
1665828,1670954,5126,"སྡུག་བསྔལ་གྱི་བདེན་པ་རུ་གྱུར་པའི་སེམས་སྐྱིད་པོའི་ཟས་ནོར་གོས་ལ་སོགས་པ་དང༌།"
1670954,1673373,2419,"རང་གི་འདོད་དོན་སྒྲུབ་འོང་རྒྱུའི་སྐྱིད་པོདང༌།"
1673373,1677394,4021,"སྡུག་བསྔལ་གྱི་ན་ཚ་གདོན་བགེགས་གཏམ་ངན་ལ་སོགས་པ་གང་བྱུང་ནའང་།"
1677394,1679483,2089," དེ་ཚོར་བའི་རོ་མྱངས་ནས་ཟེར་དུས་"
1679483,1683360,3877,"དེ་རིང་ང་སྐྱིད་པོ་འདུག་བསམ་མཁན་དང༌། དེ་རིང་ང་ཉོན་མོངས་ཤུགས་དྲག་པོ་སྐྱེས་འདུག་སྙམ་པ་"
1683360,1687809,4449,"གང་སྐྱེས་ཀྱང་རྣམ་རྟོག་དེ་དག་གི་ངོ་བོ་ཅེར་རེ་བལྟ་དགོས་ཀྱི་རེད།"
1687809,1690501,2692,"རྣམ་རྟོག་དེ་ཤར་མི་ཉན་བསམ་ནས་ཕར་བཀག་ཀྱང་མི་བཀག"
1690501,1694166,3665,"དད་པ་མོས་གུས་སྙིང་རྗེ་ཡིན་ན་ཡག་པོ་རེད་བསམ་ཕྱིས་སྒྲུབ་ཏུའང་མི་སྒྲུབ།"
1694166,1697647,3481,"རྣམ་རྟོག་ཁོ་རང་གང་ཤར་བ་དེའི་ངོ་བོ་དེ་ལ་བལྟས་བཞག་ན་"
1697647,1701741,4094,"རྣམ་རྟོག་གི་ངོ་བོ་དེ་སྟོང་པ་ཉིད་རེད། སྟོང་པ་ཉིད་ཀྱི་རང་བཞིན་དེ་ངོ་ཤེས་ན་"
1701741,1706457,4716,"ཆོས་ཉིད་དེ་ཤེས་དུས། འཕྲོ་ནའང་གནས་ནའང་ཐམས་ཅད་ཆོས་སྐུའི་ཡོ་ལང་ཟེར་དུས་"
1706457,1710278,3821,"ཆོས་སྐུའི་རང་བཞིན་དུ་འགྱུར་བས་ན་ཁྲོའམ་ཆགས་སམ་སྐྱིད་དམ་སྡུག"
1710278,1714695,4417,"དེར་མ་ཟད་སྤྱིར་ལྟ་བས་ངོ་འཕྲོད་ཀྱང་ཟེར་དུས་གོང་དུ་བཤད་པ་ལྟར་དུ་"
1714695,1720405,5710,"ངོ་རང་ཐོག་ཏུ་སྤྲད་པའི་ལྟ་བའི་ངོ་ཕྲད་ཀྱང་དཔེར་ན་རྒྱལ་པོའི་བུ་གཅིག་ཡོད་ནས་བཟུང་སྟེ་"
1720405,1724349,3944,"དེ་ཡར་དགུང་ལོ་ཉི་ཤུ་རྩ་ལྔ་ཙམ་མ་ཕེབས་བར་དུ་ཕྲུ་གུ་ཆུང་ཆུང་རེད།"
1724349,1728338,3989,"འགྲོ་ཐུབ་མིན་ཙམ་གང་ཡིན་ནའང་རྒྱལ་པོའི་རིགས་རེད་དེ།"
1728338,1731710,3372,"༧རྒྱལ་སྲིད་བསྐྱངས་ནས་དགྲ་གདུལ་བ་དང་གཉེན་སྐྱོང་བ་བྱེད་ཐུབ་ཀྱི་མ་རེད།"
1731710,1736162,4452,"དཔེ་དེ་བཞིན་དུ་ཆོས་ཉིད་ཀྱི་ལྟ་བ་ངོ་འཕྲོད་ནའང་སྒོམ་པའི་གདེང་ཐོབ་ནས་"
1736162,1739832,3670,"ཡར་རྩལ་མ་རྫོགས་ན་ཉོན་མོངས་ཐམས་ཅད་ཕར་བརླག་ཐུབ་ཀྱི་མ་རེད།"
1739832,1744908,5076,"ལས་ངན་གྱི་སྒྲིབ་པ་དག་ཐུབ་ཀྱི་མ་རེད། དུས་ངང་མ་འཁྱོངས་ན་འཕྲོ་འབྱམས་ཐ་མལ་དུ་ཤོར་ནས་བཟུང་།"
1744908,1748431,3523,"རྣམ་རྟོག་མང་པོ་སྐྱེས། རྣམ་རྟོག་གཅིག་གི་གཉིས། གཉིས་ཀྱི་གསུམ་སྐྱེས་དུས་"
1748431,1752778,4347,"རྣམ་རྟོག་ཐ་མལ་དུ་ཤོར་སོང་བ་རེད། རྣམ་རྟོག་ཆོས་ཉིད་ཀྱི་ཡོ་ལང་མ་ཤར་བས་"
1752778,1756563,3785,"རྣམ་རྟོག་རང་རྒྱུད་པ་ཟེར་དུས་རྣམ་རྟོག་སྟོང་ཉིད་ཀྱི་ངོ་བོ་མ་ཤེས།"
1756563,1759923,3360,"རྣམ་རྟོག་ཆོས་ཉིད་དུ་མ་གྲོལ། རྣམ་རྟོག་རང་རྒྱུད་པ་ཟེར།"
1759923,1763408,3485,"འདི་རང་རྒྱུད་པ་དེ་ཡིས་དཔེར་ན་འདོད་ཆགས་སྐྱེས་ན་ཡི་དྭགས་སུ་སྐྱེ་བ།"
1763408,1768001,4593,"ཁོང་ཁྲོ་སྐྱེས་ན་དམྱལ་བ་རུ་སྐྱེ་བ། གཏི་མུག་སྐྱེས་ན་དུད་འགྲོ་རུ་སྐྱེ་བྱེད་རྒྱུ་ཡིན་པས་ན་"
1768001,1772987,4986,"འཁོར་བར་འཆིང་ཤིང༌། ཡུན་རིང་པོ་ཇི་ཙམ་དུ་ལོ་དང་ཟླ་བའི་བར་དུ་བསྒོམ་བསྡད་ནའང་"
1772987,1777954,4967,"ཆོས་དེས་རང་གི་རྒྱུད་མི་སྨིན་ཏེ་ཆོས་དང་རང་རྒྱུད་གཉིས་གཅིག་ཏུ་འདྲེས་པ་ཡི་དུས་འོང་གི་མ་རེད།"
1777954,1781516,3562,"དེའི་ཕྱིར་ན་ཁ་རྫོགས་པ་ཆེན་པོ་ཡིན་ནའང་དོན་རྫོགས་པ་ཆེན་པོ་མི་འགྱུར་བས་"
1781516,1785515,3999,"རང་རྒྱུད་སོ་སོར་བྲལ་ནས་ལོ་མང་པོ་ལ་སྒོམ་བསྡད་ཡོད་ནའང་"
1785515,1788925,3410,"ཉོན་མོངས་རང་མཚན་དུ་ཤོར་ནས་རྟོགས་ལྡན་རྒན་པོའི་སློབ་གཉེར་ཟེར་བ་དང༌།"
1788925,1792067,3142,"རྟོགས་ལྡན་རྒས་པའི་གསོག་འཇོག་ཟེར་མཁན་དེ་ལྟ་བུ་རེད་ཀྱི་རེད་དུས་"
1792067,1794945,2878,"འཇིག་རྟེན་ཐ་མལ་པ་དང་ཁྱད་མེད་པར་འགྱུར་བ་ཡིན་པས།"
1794945,1800908,5963,"ཆོས་ཉིད་ཀྱི་ངོ་བོ་དེ་ངོས་ཟིན་པ་དེ་ལ་ཆེད་དུ་དམིགས་གཏད་ཅན་གྱི་ལྷ་སྒོམ་པ་ལྟ་བུ་དང༌།"
1800908,1803536,2628,"གཏུམ་མོ་དང་རྩ་རླུང་སྒོམ་པ་ལྟ་བུ་སྒོམ་རྒྱུ་ཡོད་མ་རེད།"
1803536,1807847,4311,"སྒོམ་པར་བྱ་བ་མེད་པ་དང༌། ཡེང་རྒྱུ་ཡང་ཏིལ་འབྲུ་ཙམ་ཅིག་མེད་པར་"
1807847,1810827,2980,"ཆོས་ཉིད་རང་བྱུང་གི་ངོ་བོ་ལ་མ་བཅོས་པར་གཉུག་མར་བཞག་བཞག་དུས་"
1810827,1814007,3180,"རང་བཞག་ཆེན་པོ་དང་ནམ་ཡང་མི་བྲལ་བ་ཟེར་དུས་"
1814007,1816987,2980,"ཆོས་ཉིད་ཀྱི་ངོ་བོ་དེ་མ་ཡེང་པ་གཅིག་དགོས་པས་ན་"
1816987,1822804,5817,"དུས་དང་གནས་སྐབས་ཐམས་ཅད་དུ་ཟེར་ཉིན་དང་མཚན་གྱི་དུས་ཡིན་ནའང་འདྲ།"
1822804,1825963,3159,"གནས་སྐབས་ཟས་ཟ་ནའང༌། གཏམ་བཤད་ནའང༌། ཕར་ཚུར་འགྲོ་ནའང༌།"
1825963,1829027,3064,"གནས་སྐབས་ཐམས་ཅད་དུ་དེ་ལྟར་གནས་འཕྲོ་ཟེར་"
1829027,1832378,3351,"ཡང་ན་རྣམ་རྟོག་གང་ཡང་མ་དྲན་པ་སེམས་གནས་ཡོད་པ་"
1832378,1835507,3129,"ཡང་ན་རྣམ་རྟོག་མང་པོ་འཕྲོ་བ་ལ་སོགས་པ་གང་གི་ཚེ།"
1835507,1842032,6525,"དཔེར་ན་མདོ་རྒྱུ་མཚན་ཉིད་ཐེག་པ་ལྟ་བུ་ཡིན་ན་འདོད་ཆགས་ཀྱི་གཉེན་པོ་མི་སྡུག་པ།"
1842032,1848043,6011,"ཞེ་སྡང་གི་གཉེན་པོ་བྱམས་པ། གཏི་མུག་གི་གཉེན་པོ་རྟེན་འབྲེལ་དང་རླུང་འབྱུང་ལྡོག་ལ་སོགས་པ་སྒོམ་རྒྱུ་ཡོད་རེད་དེ།"
1848043,1854803,6760,"དེ་ལྟ་བུ་ཉོན་མོངས་པ་དང་རྣམ་རྟོག་ཐ་དད་པ་རེ་རེ་ལ་གཉེན་པོ་ཐ་དད་པ་རེས་འདུལ་དགོས་པ་མ་ཡིན།"
1854803,1859856,5053,"མི་དགོས་པའི་རྒྱུ་མཚན་གང་རེད་ཟེར་ན། རྣམ་རྟོག་དང་ཉོན་མོངས་གང་སྐྱེས་པ་དེ་ཡི་ཚེ་"
1859856,1865184,5328,"རྣམ་རྟོག་དེའི་གཉེན་པོ་ནི་རྣམ་རྟོག་ཁོ་རང་གི་ངོ་བོ་ཆོས་ཉིད་སྟོང་པ་ཉིད་དེ་རེད་དུས་"
1865184,1870123,4939,"ཆོས་ཉིད་སྟོང་པ་ཉིད་དེ་གོ་སོང་ན། བརྒྱ་གོ་གཅིག་གིས་ཆོད་"
1870123,1873970,3847,"མི་དཔའ་བོ་གཅིག་ཡོད་ན་དམག་བརྒྱ་ཡི་གོ་ཆོད་ཀྱི་རེད་དུས་དེ་ལྟ་བུའི་ཆིག་ཆོད།"
1873970,1877918,3948,"རྣམ་རྟོག་ཁོ་རང་ངོ་ཤེས་ན་རྣམ་རྟོག་རང་གི་གྲོལ་འགྲོ་བ་དཔེར་ན་"
1877918,1882615,4697,"སྦྲུལ་མདུད་རང་སར་གྲོལ་བ་ལྟ་བུ་རེད་དུས་གྲོལ་དགོས་རྒྱུ་རེད།"
1882615,1887180,4565,"གྲོལ་བྱེད་ཀྱི་ཐབས་ལ་ཅི་དགོས་ཟེར་ན། སྔར་ངོ་སྤྲད་པའི་ལྟ་བ་དེ་གཅིག་སུ་ངོས་འཛིན་བྱས་ཏེ་"
1887180,1891459,4279,"རྣམ་རྟོག་གཅིག་ཤར་འོང་ན་ལྟ་བ་དེའི་ངོ་བོ་ལ་ངང་སྐྱོང་བཞག་ན་ཕར་འཇམ་ཏིང་ངེ།"
1891459,1893913,2454,"དཔེར་ན་ཆུ་ཁོལ་མའི་ནང་ལ་ཆུ་གྲང་མོ་ཞིག་བླུག་ཞོག་དང༌།"
1893913,1897805,3892,"ཁོལ་རྒྱུ་ཡོད་མ་རེད་དཔེ་དེ་ལྟ་བུ་རེད་དུས་དེ་ངོས་ཟིན་པ་ལ་འདུ་བས།"
1897805,1902611,4806,"ངོ་ཤེས་ཆོས་སྐུ་ངོས་བཟུང་ལ། དེ་ཡང་རྣམ་རྟོག་དང་ཉོན་མོངས་གང་སྐྱེས་ཀྱང་"
1902611,1907571,4960,"རྣམ་རྟོག་ཉོན་མོངས་དེ་ཕར་བསལ། ཆོས་སྐུ་ཡེ་ཤེས་ཟེར་ཚུར་ལེན་རྒྱུ་གཅིག་གི་"
1907571,1911062,3491,"ཕྱི་ནང་གཉིས་ཡོད་མ་བསམ་པར་རྣམ་རྟོག་དང་ཉོན་མོང་སྐྱེས་པ་དེ་"
1911062,1916101,5039,"ངོ་བོ་སྟོང་ཉིད་ཡིན་པ་དེ་ཆོས་སྐུའི་ཡེ་ཤེས་ཡིན་པས་ན་"
1916101,1920470,4369,"ཆོས་སྐུའི་ཡེ་ཤེས་ལས་ལོགས་ཤིག་མ་ཡིན་ཅིང༌། རྣམ་རྟོག་དེ་དག་གི་རང་བཞིན་དཔེར་ན་"
1920470,1925706,5236,"མེ་ཡི་མཚན་ཉིད་ཚ་བ་ཟེར་བ་དེ་ལྟ་བུ་དེ་རྣམ་རྟོག་ཁོ་རང་གི་ངོ་བོ་དང་པོ་སྐྱེ་བ་མེད་པ།"
1925706,1928500,2794,"བར་དུ་གནས་པ་མེད་པ། མཐར་འགག་པ་མེད་པ་རེད་བསྡད་རྒྱུ་དེ་"
1928500,1931830,3330,"ཁོ་རང་གི་ཆོས་ཉིད་རེད་དུས་དེ་དག་གི་རང་བཞིན་དེ་"
1931830,1936045,4215,"ཆོས་སྐུ་གཞི་ཡི་འོད་གསལ་དངོས་ཡིན་པས་སེམས་ཅན་ཐམས་ཅད་ལ་"
1936045,1938858,2813,"བདེ་གཤེགས་སྙིང་པོ་འགྲོ་བ་ཡོངས་ལ་ཁྱབ་ཟེར་འདུག་རྒྱུ་དེ་རེད་དུས།"
1938858,1942292,3434,"དེ་དངོས་ཡིན་པ་བླ་མའི་མན་ངག་གི་ངོ་འཕྲོད་ན་"
1942292,1947268,4976,"གཞི་གནས་མ་ཡི་འོད་གསལ་ཞེས་བྱ་བ་ཡིན་ལ། མ་ཡི་འོད་གསལ་དེ་རེ་འགའ་ངོས་ཟིན།"
1947268,1950944,3676,"རེ་འགའ་ངོས་མི་ཟིན། དེ་འདྲ་རེད་འདུག་རྒྱུ་དེ་"
1950944,1955113,4169,"སྔར་བླ་མས་ངོ་སྤྲད་པའི་རང་རིག་གི་འོད་གསལ་གྱི་ལྟ་བ་རང་ངོ་ཤེས་པ་དེ།"
1955113,1959349,4236,"གཞིའི་གནས་ལུགས་དེ་ཉམས་སུ་ལེན་པར་བྱེད་པ་ལ་ལམ་གྱི་འོད་གསལ་ཟེར་དུས།"
1959349,1964178,4829,"འོད་གསལ་ཚང་མ་ཨེ་རེད་ཟེར་ན་མ་རེད། དེ་འོད་གསལ་གྱི་ཆ་ཤས་ཅིག་རེད།"
1964178,1967539,3361,"དོན་དུ་དེ་ཡིན་ནའང་འོད་གསལ་གྱི་ཆ་ཤས་དེ་ངོ་ཤེས་འགྲོ་དུས་"
1967539,1971025,3486,"གཞིའི་འོད་གསལ་གྱི་སྟེང་ལ་ཕར་མྱུར་དུ་སླེབ་བྱེད་ཀྱི་རྐྱེན་བྱེད་ཀྱི་རེད།"
1971025,1974672,3647,"དེ་གཉིས་སྤྱིར་ལམ་གྱི་འོད་གསལ་ཞེས་གཞི་གནས་མ་ཡི་འོད་གསལ་དང༌།"
1974672,1978744,4072,"སྒོམ་པ་ལམ་གྱི་འོད་གསལ་གཉིས་པོ་དབྱེར་མེད་དུ་གྱུར་པའི་རང་ངོ་ལ་གནས་པ་དེ་ནི་"
1978744,1982864,4120,"འོད་གསལ་མ་བུ་འཕྲོད་པ་ཞེས་བྱ་བ་ཡིན་པས་ན། སྔར་འདྲིས་གསུང་དུས།"
1982864,1985294,2430,"དང་པོ་ཉམས་མྱོང་གི་སྒོ་ནས་ལྟ་བས་ངོ་ཤེས་ཏེ།"
1985294,1990326,5032,"ངོ་ཤེས་པ་དེ་ལས་ཐག་གཅིག་ཐོག་ཏུ་བཅད་ནས་བསྒོམས་པས་ངང་བསྐྱངས་ཏེ་"
1990326,1993660,3334,"ཡང་ནས་ཡང་དུ་འདྲེས་དུས་དེ་ནི་གཞི་གནས་མ་ཡི་འོད་གསལ་དང༌།"
1993660,1997804,4144,"ཉམས་ལེན་ལམ་གྱི་འོད་གསལ་ཏེ་རོ་གཅིག་ཏུ་འདྲེས་ཏེ་དེ་ཡིན།"
1997804,2004174,6370,"དེ་ལྟར་ནམ་ཡང་ལྟ་བ་རང་ངོ་ཤེས་པའི་འོད་གསལ་དེ་ལྟ་བ་ཁོ་རང་གི་ངོ་བོ་དེ་ནི་ཉོན་མོངས་སྐྱེས་ནའང་འདྲ།"
2004174,2007310,3136,"རྣམ་རྟོག་སྐྱེས་ནའང་འདྲ། གཉིད་ཁུག་ནའང་འདྲ། ཟས་ཟོས་ནའང་འདྲ།"
2007310,2010055,2745,"དེ་རྟག་ཏུ་མ་བརྗེད་པར་དྲན་པར་བྱས་ནས།"
2010055,2015064,5009,"དེའི་ངང་ལ་བཞག་པས་རྣམ་རྟོག་ཟེར་མཁན་དེ་རིག་པ་དངོས་ཨེ་ཟེར་ན་མ་རེད།"
2015064,2017411,2347,"གཞིར་གནས་མ་ཡི་འོད་གསལ་དེ་རིག་པ་དངོས་རེད།"
2017411,2020402,2991,"རྣམ་རྟོག་དེ་རིག་པའི་རྩལ་རེད། རིག་པའི་རྩལ་དཔེར་ན་"
2020402,2024978,4576,"ད་ལྟ་གཞིར་གནས་མ་ཡི་འོད་གསལ་ཟེར་མཁན་དེ་གློག་འདི་འདྲ་ཞིག་རེད།"
2024978,2028049,3071,"རྩལ་ཟེར་མཁན་དེ་འདིའི་འོད་ཟེར་འདི་འདྲ་ཅིག་རེད་དུས་རྩལ་རྒྱས།"
2028049,2032952,4903,"དེའི་ཕྱིར་ན་དེའི་རྩལ་ལས་ཤར་བར་གྱུར་པའི་རྣམ་རྟོག་ལ་མ་ཤར་བ་གཏན་ནས་ཡོད་མ་རེད་"
2032952,2036143,3191,"ཉོན་མོངས་ཆགས་སྡང་རྨོང་གསུམ་གང་འཆར་ནའང་དེ་ཉོན་མོངས་རེད་"
2036143,2038328,2185,"སྡུག་ཅག་རེད་བསམ་པས་དགག་ཀྱང་མི་དགག"
2038328,2043817,5489,"ཆེད་དུ་ཡང་འབད་རྩོལ་བྱས་ནས་བཟུང་སྟེ་སྒྲུབ་ཀྱང་མི་སྒྲུབ་སྤང་བླངས་གང་ཡང་མི་བྱ་བ་"
2043817,2046977,3160,"དད་པ་མོས་གུས་བསྐྱེད་ནའང་ཆོས་ཉིད་སྟོང་ཉིད་ཀྱི་ཕར་སྐྱོང༌།"
2046977,2052014,5037,"ཡང་ཆགས་སྡང་རྨོང་གསུམ་གྱི་རྟོག་པ་སྐྱེས་ནའང་ཆོས་ཉིད་སྟོང་པ་ཉིད་ཀྱི་ཕར་སྦྱོང༌།"
2052014,2055982,3968,"ཟས་ཟ། གཏམ་བཤད། གོས་གྱོན་པ་ལ་སོགས་པ་བསམ་ནའང་"
2055982,2061521,5539,"ཆོས་ཉིད་སྟོང་པ་ཉིད་ཀྱི་ཕར་སྐྱོང་བཞག་ན་དེ་ལ་གོམས་སོང་ན་རྣམ་རྟོག་དེ་གྲོལ་འགྲོ་རྒྱུ་རེད་དུས་"
2061521,2065275,3754,"གནད་དམ་ཡིན་པས་ན་བརྗོད་མེད་རིག་ཆའི་ངང་ལ་བཞག་"
2065275,2069822,4547,"དེ་ལྟ་བུའི་ངང་དེ་ཡུན་རིང་པོ་དཔེར་ན་ཐོད་པ་བོར་ཆོག་མ་ཟེར།"
2069822,2072563,2741,"ཇི་སྲིད་འཚོ་ཡི་བར་དུ་ངས་ཉམས་ལེན་དེ་བྱེད་བསམ་དགོས་རེད་མ་གཏོགས།"
2072563,2075319,2756,"ལོ་གཅིག་ལ་བྱེད། ཟླ་བ་གཅིག་ལ་བྱེད། ཟླ་བ་ཁ་ཤས་ལ་བྱེད།"
2075319,2080973,5654,"ལོ་བཅུ་གཉིས་ལ་བྱེད་སོགས་ཡུན་རིང་མོ་མ་རེད་དུས། རྗེ་བཙུན་མི་ལ་རས་པས་ཀྱང༌།"
2080973,2083681,2708,"གྲུབ་རྟགས་མྱུར་དུ་མ་རེ་བར། །སྒོམ་ཡུན་ཤི་དང་མཉམ་པར་གྱིས། །"
2083681,2086570,2889,"ཞེས་གསུངས་པ་རེད་དུས་དེ་ལྟ་བུའི་ངང་ཡང་ནས་ཡང་དུ་བསྐྱངས་ན་"
2086570,2094130,7560,"ལས་དང་པོ་པའི་ཚེ་ན། དཔེར་ན་ཕྱི་ནང་གི་ཤུན་པ་མང་པོ་བཤུ་རྒྱུ་ཡོད་པ་"
2094130,2097499,3369,"དེའི་ནང་སྙིང་དེ་ལ་མ་ཐུག་བར་དུ་ཉོན་མོངས་པ་ཤར་གྱི་རེད།"
2097499,2099756,2257,"ཉམས་དེ་ལའང་ཉམས་ཐམས་ཅད་མདོར་བསྡུས་བཞག་ན་"
2099756,2101982,2226,"བདེ་བའི་ཉམས། གསལ་བའི་ཉམས། མི་རྟོག་པའི་ཉམས་རེད།"
2101982,2106182,4200,"ཉམས་དེར་ཞེན་སོང་ན། དེའི་ཉམས་དེ་དཔེར་ན་ཤུན་པ་མང་པོ་ཡོད་ན་"
2106182,2109014,2832,"དེའི་ནང་གི་འབྲས་བུ་ལྟ་བུ་དེ་མངོན་ཐུབ་ཀྱི་མ་རེད་དུས།"
2109014,2114673,5659,"ཉམས་དེའང་ཆོས་ཉིད་གཉུག་མའི་རང་བཞིན་གྱི་གེགས་ཏེ། སྒྲིབ་འགྲོ་བས་ན་ཉམས་ཀྱི་ཤུན་པ་དེ་འཕྲལ།"
2114673,2117754,3081,"རིག་པ་རྗེན་ལ་ཕུད་ན་ཉམས་ཀྱི་བསླུ་ཐུབ་ཀྱི་མ་རེད།"
2117754,2121508,3754,"ཉམས་ཀྱིས་བསླུ་མ་ཐུབ་ན་རིག་པའི་སྟེང་ལ་སླེབས་འགྲོ་དུས་ཆོས་སྐུ་རྗེན་པ་རེད་དུས་"
2121508,2126818,5310,"ཤུན་པ་དང་ཕྲལ་ནས་རིག་ངོ་རྗེན་ལ་ཕུད་པ་ཟེར་བ་དེ་ཡིན་པས་ན།"
2126818,2131576,4758,"རིག་ངོ་རྗེན་ལ་ཕུད་དུས་ཡེ་ཤེས་དེ་ཁོང་པའི་ནང་ནས་ཚུར་གསལ་འོང་ལེ་རེད་མ་གཏོགས་"
2131576,2137238,5662,"ད་ལྟ་རིག་པ་གསལ་པོ་དབུ་མ་ལ་སོགས་པ་སྒོམ་པ་ལྟ་བུ་དང༌། ཚད་མའི་རྩོད་པ་རྒྱབ་པ་ལྟ་བུ་མ་རེད།"
2137238,2141122,3884,"ཆོས་ཉིད་རང་ངོ་རང་གི་འོད་གསལ་བ་ཡིན་པ་དེ་ཁོག་པའི་ནང་ནས་ཤར་འོང་དུས་"
2141122,2145374,4252,"དཔེར་ན་ཤེལ་འཇའ་ཤར་མཁན་ཡོད་ན་ཤེལ་དེ་སྒྲོམ་གྱི་ནང་དུ་བཅུག་བཞག་ན་"
2145374,2149005,3631,"འཇའ་དེ་མངོན་གྱི་མ་རེད། ཤེལ་དེ་ཕྱི་ལ་སྟོན་ནས་ཉི་མའི་ཟེར་ཅིག་འཕོག་འོང་ན།"
2149005,2152254,3249,"དེ་ལ་འཇའ་མང་པོ་ཤར་བའི་གསལ་བ་ལྟ་བུ་ཡིན་ཏེ།"
2152254,2155603,3349,"དེ་ཡང་ཇི་སྐད་དུ། རྣལ་འབྱོར་སྒོམ་པ་བཤིག་གིན་བཟང༌། གསུང་དུས་དཔེར་ན་"
2155603,2158874,3271,"ད་ལྟ་ངས་ཆོས་ཉིད་མངོན་གསུམ་དུ་རྟོགས་ཡོད་བསམ་རྒྱུའི་ཉམས་ཅིག་སྐྱེས་འོང་ན།"
2158874,2163561,4687,"དེ་ཤུན་པ་ལྟ་བུ་རེད་དུས་དེ་ཕར་བཤིག་བཞག་ན་དེ་ལས་གཏིང་ཟབ་ཙམ་"
2163561,2165345,1784,"དེ་ལས་ལྷག་ཙམ་ཅིག་སྐྱེས་འོང་གི་རེད།"
2165345,2169953,4608,"དཔེ་དེ་བཞིན་དུ་ཉམས་ཀྱི་ཤུན་པ་མང་པོ་ཅིག་བྲལ་དུས་ཆོས་ཉིད་ཀྱི་སྟེང་ལ་སླེབ་འགྲོ་ཀྱི་རེད།"
2169953,2174109,4156,"དཔེར་ན་མཉམ་མེད་དྭགས་པོ་རིན་པོ་ཆེའི་སྐུ་མདུན་ལ་བདེ་གཤེགས་ཕག་མོ་གྲུབ་པ་བཅར་འོང་དུས་"
2174109,2177699,3590,"ས་སྐྱའི་ལམ་འབྲས་ཡུན་རིང་པོ་སྒོམ་སྟེ་ས་དང་པོ་ཐོབ་ཡོད་"
2177699,2180298,2599,"བསམ་རྒྱུའི་ཐུགས་ལ་ང་རྒྱལ་ཆེན་པོ་ཅིག་སྐྱེས་བསྡད་ཡོད་པ་རེད།"
2180298,2185325,5027,"ཕག་མོ་གྲུབ་པས་རྟོག་འབུལ་ཞུས་ཏེ་ཁོང་ལ་ཉམས་མྱོང་འདི་ལྟ་བུ་ཡོད།"
2185325,2190728,5403,"ས་དང་པོའི་རྟོགས་པ་ཡིན་ཞུས་དུས་དྭགས་པོ་རིན་པོ་ཆེའི་དེའི་ཉིན་བར་ལན་གང་ཡང་མ་གསུངས་པ་རེད།"
2190728,2193747,3019,"ཕར་ཕེབས་འགྲོ་དུས་དེའི་ཕྱིར་ཉིན་ནང་པར་ནམ་ལང་དུས་"
2193747,2197002,3255,"དྭགས་པོ་རིན་པོ་ཆེའི་ཕག་མོ་གྲུབ་པར་ཤོག་གསུང་སྐད་གཏོང་"
2197002,2200150,3148,"སྐུ་མདུན་སོང་དེས་དྭགས་པོ་རིན་པོ་ཆེའི་པག་ཅིག་བཞེས་བསྡད་ཀྱི་ཡོད།"
2200150,2204375,4225,"ཁྱེད་ཁ་སང་གི་ཉམས་ལེན་དེ་ས་དང་པོའི་རྟོགས་པ་རེད་བསམ་གྱིན་འདུག་གམ་གསུང་རེད།"
2204375,2208201,3826,"བསམ་གྱིན་འདུག ང་ས་དང་པོའི་རྟོགས་པ་ཡིན་བསམ་ངེས་ཤེས་འདུག་ཞུས་རེད།"
2208201,2211905,3704,"ཁྱེད་རང་བླ་མ་ཡིན་ཀྱང་དེ་ལྟ་བུ་ས་དང་པོའི་རྟོགས་པ་རེད་གསུང་"
2211905,2213369,1464,"ཞལ་བཞེས་གནང་གི་འདུག་གས་གསུངས།"
2213369,2215268,1899,"གནང་གི་བླ་མས་ཀྱང་དེ་འདྲ་གསུང་གི་འདུག་གསུང༌།"
2215268,2220113,4845,"དྭགས་པོ་རིན་པོ་ཆེའི་ཕྱག་ནས་པག་རྡོག་རྡོག་དེ་ཡར་བཟུང་ནས་ཁྱོད་ས་དང་པོ་དེ་དང༌།"
2220113,2222708,2595,"འདིའི་པག་འདི་གཉིས་ང་འདིའི་པག་འདི་དགའ་གསུངས་ནས་"
2222708,2224236,1528,"དགག་ཞིག་མཛད་འོང་བ་རེད།"
2224236,2226562,2326,"དེ་ནས་དགག་མཛད་འོང་དུས་བཟུང་སྟེ་ས་དང་པོ་ཡིན་"
2226562,2229590,3028,"བསམ་རྒྱུའི་ང་རྒྱལ་དེ་ལམ་སེང་ཕར་ཞིག་མཁན་འདྲ་ཅིག་རེད་དུས།"
2229590,2232154,2564,"སྔར་ལས་ལྷག་པའི་ཆོས་ཉིད་ཀྱི་ལྟ་བ་ཞིག་ཐུགས་ནས་འཁྲུངས་དུས་"
2232154,2234736,2582,"དྭགས་པོ་རིན་པོ་ཆེ་སངས་རྒྱས་དངོས་ཀྱི་འདུ་ཤེས་སྐྱེས་ཏེ་"
2234736,2237047,2311,"མོས་གུས་བཅོས་མ་མ་ཡིན་པ་ཞིག་སྐྱེས་པའི་"
2237047,2242253,5206,"དཔེ་དེ་བཞིན་དུ་རྣལ་འབྱོར་པའི་སྒོམ་དེ་ལ་ཕྱི་ནང་རིམ་པ་མང་པོ་ཞིག་ཉམས་ཀྱི་སྒོ་ནས་འོང་རྒྱུ་ཡོད་རེད།"
2242253,2246986,4733,"དེའི་ཕྱིར་ན་དེའི་ཉམས་དེ་ཐམས་ཅད་ཕར་དག་ནས་ཉམས་དེ་རེ་རེ་ཤར་འགྲོ་དུས་"
2246986,2256032,9046,"ཉམས་རེ་རེ་ཤར་ན་ཆོས་ཉིད་གདེང་ཇེ་ཟབ་འཐོན་འོང་གི་རེད། གདེང་ཇེ་ཟབ་ཀྱི་མཐར་ཐུག་དེ་རྟོགས་སོང་ན་རྫོགས་པ་ཆེན་པོ་ཟེར་ན་དེ་རེད་དུས།"
2256032,2259258,3226,"དཔེར་ན་ལུང་པའི་ཕུ་ནས་མར་ཆུ་ཅིག་འབབ་འོང་གི་ཡོད་ན་"
2259258,2263097,3839,"ཆུ་དེ་བྲག་གི་སྟེང་ནས་མར་མཐོ་ས་ནས་འབབ། ཆུ་དེ་མང་པོ་བརྡབས།"
2263097,2267630,4533,"ཐད་ཀ་ལྟ་བུའི་འོག་ལ་ཆུ་དེ་མང་པོ་ཀན་བཞག་ན་ཆུ་དེ་བཟང་རུ་རུ་འགྲོ་གི་རེད།"
2267630,2271295,3665,"དཔེ་དེ་བཞིན་དུ་རྣལ་འབྱོར་པའི་ཉམས་མང་པོ་དེ་ཕྱི་ནང་མང་པོ་ཅིག་རྫོགས་སོང་ན་"
2271295,2276007,4712,"ཆོས་ཉིད་གཤིས་ཀྱི་ངོ་བོ་དེ་ན་སླེབས་འགྲོ་གི་རེད་དུས་དེ་ལྟར་ཟེར་བ་ལྟར་ཡིན་པས་ན་"
2276007,2279126,3119,"སེམས་གནས་ནའང་གནས་པའི་ཆ་དེ་ཕར་བཤིག"
2279126,2281622,2496,"ཞི་གནས་ཀྱི་ཉམས་ཟེར་མཁན་དེ་བཤིག་དགོས་ཀྱི་རེད།"
2281622,2284087,2465,"སེམས་བདེ་མོ་རེད་ནས་བཟུང་སྟེ་འདི་ལྟ་བུའི་ངང་དུ་"
2284087,2286778,2691,"ཉིན་མཚན་འཁོར་ཡུག་ཏུ་བསྡད་བསྡད་ན་སུན་ས་མིན་འདུག་བསམ་འོང་ན།"
2286778,2290864,4086,"དེའི་ཉམས་དེ་བདེ་བའི་ཆ་ལ་ཞན་ལེ་རེད། དེའང་ཕར་བཤིག་དགོས་ཀྱི་རེད།"
2290864,2293464,2600,"གསལ་བའི་ཉམས་བྱས་ན་རི་བྲག་ཟང་ཐལ་དུ་ཤར།"
2293464,2296975,3511,"མངོན་ཤེས་ཤར་གཞན་གྱི་རྣམ་རྟོག་གང་དྲན་ནའང་"
2296975,2301105,4130,"ཤར་ས་རེད་བསམ་མཁན་ཅིག་ཡོད་ན་དེ་ཡང་ཕར་བཤིག་དགོས་རེད། དེ་ལྟ་བུའི་ཡང་ཡང་བཤིག"
2301105,2305653,4548,"དེ་བཤིག་དུས་དཔེར་ན་བུམ་པ་ཐོ་བས་བཅོམ་པ་འདྲ་ཅིག་བཤིག་རྒྱུ་ཡོད་རེད་ཟེར་ན་ཡོད་མ་རེད།"
2305653,2309002,3349,"དེ་ཡང་ཇི་ལྟར་བཤིག་ཅེ་ན། སེམས་གནས་པ་ཡིན་ནའང་འདྲ།"
2309002,2311206,2204,"བདེ་བ་ཡིན་ནའང་འདྲ། གསལ་བ་ཡིན་ནའང་འདྲ།"
2311206,2315370,4164,"དེའི་ཉམས་སྐྱེས་བསྡད་པའི་ཚེ་ཡང་ཟེར་དུས་ཉམས་སྐྱེ་བ་དེའི་སྐབས་ལ་"
2315370,2320151,4781,"དེའི་ཚེ་ན་ང་གནས་ཀྱི་འདུག བདེ་གྱི་འདུག གསལ་གྱི་འདུག་"
2320151,2325226,5075,"བསམ་རྒྱུའི་དགའ་སྤྲོ་ཆེན་པོ་དང༌། ད་ལྟ་དཔེ་ཞུས་པ་ལྟ་བུ་ང་ས་དང་པོའི་རྟོགས་པ་ཡིན་"
2325226,2327209,1983,"བསམ་རྒྱུའི་ང་རྒྱལ་གྱི་རློམ་སེམས་ཆེན་པོ་དང༌།"
2327209,2330366,3157,"གྲུབ་ཐོབ་གོང་མ་རྣམས་དང་རྟོགས་པ་མཉམ་འོང་"
2330366,2335480,5114,"བསམ་པའི་སྐྱིད་སྣང་ལ་སོགས་པ་འཆར་བ་དེ་ཡི་ཚེ་ན་སྡུད་བྱེད་ཐབས་ཀྱི་ཡི་གེ་ཕ་དང༌།"
2335480,2338842,3362,"གཅོད་བྱེད་ཤེས་རབ་ཀྱི་ཡི་གེ་ཊ་གཉིས་ཟུང་དུ་འཇུག་པར་གྱུར་པའི་"
2338842,2343145,4303,"ད་ཡར་རྒྱབ་དྲག་ལ་ངར་ཐུང་དེ་རེད་དུས་ཕཊ་སྒྲ་དྲག་པོ་ཐོག་ལྷུང་བ་ཅིག་"
2343145,2345850,2705,"ཉམས་དེ་ལ་དམིགས་གཏད་བྱས་ཏེ་ཕཊ་དེ་རྒྱབ་བཞག་ན་"
2345850,2348557,2707,"ཉམས་ཀྱི་ཤུན་པ་ཐར་གྱིས་གཏོར་དགོས་པ་ཡིན།"
2348557,2352275,3718,"དེ་ཐར་གྱིས་གཏོར་བར་གྱུར་པ་དེ་ལ་ཐབས་ཤེས་ཡི་གེ་བློ་བུར་འབེབས་གསུང༌།"
2352275,2354935,2660,"དཔེར་ན་ད་ལྟ་ཕག་མོ་གྲུབ་པའི་ཐུགས་ཀྱི་ང་རྒྱལ་དེ་"
2354935,2359254,4319,"དྭགས་པོ་རིན་པོ་ཆེའི་དབུགས་ཅུང་བཞེས་འོང་རྒྱུ་དེའི་ཕར་བཤིག་སོང་བ་རེད།"
2359254,2363949,4695,"དཔེ་དེ་ལྟ་བུའི་ཉམས་མྱོང་དེ་བཤིག་སོང་ན་དེའི་ཉམས་མྱོང་རྗེན་པའི་སྟེང་ལ་བཤད།"
2363949,2366642,2693,"དེ་ལྟར་ཉམས་མང་པོ་ཤར་ཕར་བཤིག"
2366642,2370749,4107,"དེའི་ཉམས་མྱོང་གི་གནད་དང་མ་བྲལ་པའི་ངང་དུ་གཅིག་བཤིག་གཉིས་བཤིག་"
2370749,2373688,2939,"བཟང་རུ་བཟང་རུ་འགྲོ་ནས་གདེང་ཐོབ་འོང་གི་རེད།"
2373688,2377421,3733,"ཉམས་མཐོན་པོ་ལ་ག་ཚོད་ཤར་ནའང་སྟོང་གསུམ་ཐམས་ཅད་ལག་མཐིལ་ལྟར་དུ་གཟིགས་བསྡད་ནའང་"
2377421,2381524,4103,"དེ་ལ་ཉམས་མཐོན་པོ་ཤར་ནའང་བཤིག་ཚར་ན་དེ་འཛིན་པ་ཡོད་ཀྱི་མ་རེད།"
2381524,2384503,2979,"ང་རྟོགས་པ་མཐོ་པོ་རེད་བསམ་འཛིན་པ་མེད་ན་བདུད་ཞུགས་ཀྱི་མ་རེད།"
2384503,2387582,3079,"ན་ཚ་གདོན་བགེགས་རྐྱེན་ངན་ལ་སོགས་པ་ག་ཚོད་ཆེ་ནའང་"
2387582,2391033,3451,"དེ་ཐམས་ཅད་ཆོས་ཉིད་ཀྱི་རོལ་པ་ཡིན་པ་ངོ་ཤེས་ཚར་ནས་བཟུང་སྟེ།"
2391033,2394969,3936,"དེའི་ད་ལྟ་འདྲ་ཅིག་ང་ཆོས་སྒྲུབ་མཁན་ཡིན། འདི་ལྟ་བུ་འོང་འོས་མིན།"
2394969,2397867,2898,"འོང་བབས་མེད། ན་བ་ཚ་བ་བསམ་རྒྱུའི་སྡུག་བསྔལ་ཡོད་ཀྱི་མ་རེད།"
2397867,2401938,4071,"དེ་ལྟ་བུའི་གནད་དང་མ་བྲལ་བའི་བརྗོད་མེད་ཀྱི་ངོ་བོ་དེ་"
2401938,2405459,3521,"རིག་པ་ཟང་ཐལ་ལེ་བ་ཟེར་དུས་དཔེར་ན་རི་མཐོན་པོ་གཅིག་གི་རྩེ་ལ་"
2405459,2408416,2957,"ནམ་མཁའ་ལ་བལྟས་བཞག་ན་དྭངས་སིང་ངོ་འདྲ་ཅིག་ཡོད་ཀྱི་རེད་དུས།"
2408416,2411600,3184,"དེ་ངོ་བོ་ན་དུས་དང་རྣམ་པ་ཐམས་ཅད་དུ་སྐྱོང་བ་ལ།"
2411600,2414940,3340,"རྫོགས་པ་ཆེན་པོ་འདི་ལ་མཉམ་བཞག་གི་བསྒོམ་བྱ་རེད་ཟེར་བ་གཅིག"
2414940,2417460,2520,"རྗེས་ཐོབ་ཀྱི་སྒོམ་བྱ་རེད་ཟེར་སོ་སོར་ཡོད་མ་རེད།"
2417460,2420331,2871,"མཉམ་བཞག་གི་ལྟ་བ་ལ་ཆོས་ཉིད་ཀྱི་ལྟ་བ་དེ་རེད།"
2420331,2422226,1895,"རྗེས་ཐོབ་ཀྱི་ལྟ་བ་ལ་ཆོས་ཉིད་དེ་རེད།"
2422226,2427703,5477,"དཔེར་ན་རྗེ་བཙུན་མི་ལས། ང་འགྲོ་ན་སྣང་བ་ལམ་དུ་འཁྱེར། །ཚོགས་དྲུག་རང་གྲོལ་གྱི་འགྲོ་ལུགས་ཡིན། །"
2427703,2431413,3710,"སྡོད་ན་མ་བཅོས་རྣལ་མར་སྡོད། །སྙིང་པོ་དོན་གྱི་སྡོད་ལུགས་ཡིན། །གསུང་ལེ་དེ་རེད།"
2431413,2434665,3252,"དེའི་ཕྱིར་ན་མཉམ་རྗེས་དང་སྒོམ་པ་ཐ་དད་དུ་མེད་པས།"
2434665,2440153,5488,"མཉམ་བཞག་རྗེས་ཐོབ་ཐ་དད་མེད། །དེའི་ཕྱིར་ན་ཐུན་གྱི་ངོ་བོ་ཡི་སྒོམ་དང༌།"
2440153,2442895,2742,"ཐུན་མཚམས་སྤྱོད་ལམ་གྱི་དུས་སྒོམ་བཟང་ངན་སོ་སོ་མེད་དེ།"
2442895,2444789,1894,"ཐུན་དང་ཐུན་མཚམས་དབྱེ་བ་མེད། །"
2444789,2448280,3491,"དེ་ལྟར་མི་སྒོམ་པའི་སྒོམ་པ་ཆེན་པོ་རང་གནས་ཕྱལ་བའི་ཡེ་ཤེས་"
2448280,2455061,6781,"ཆེད་དུ་འབད་རྩོལ་མི་དགོས་པ་ཆུ་བོ་རྒྱུན་གྱི་རྣལ་འབྱོར་དེ་ལ་སྒོམ་གྱི་ཡོད་ཟེར་ན་"
2455061,2457825,2764,"དམིགས་གཏད་ཀྱི་སྒོམ་པ་ཏིལ་འབྲུ་ཙམ་ཅིག་ཡོད་ཀྱི་མ་རེད།"
2457825,2462586,4761,"བསྒོམ་རྒྱུ་སྤུ་ཙམ་ཡང་མེད་པས་ཡེངས་སུ་སྐད་ཅིག་ཀྱང་མེད་པས་ན།"
2462586,2466696,4110,"ཇི་སྐད་དུ། སྒོམ་མ་མྱོང་དང་འབྲལ་མ་མྱོང༌། མི་བསྒོམ་དོན་དང་མི་འབྲལ་བས། ཟེར་དུས་"
2466696,2469866,3170,"དེ་ཆོས་ཉིད་ཀྱི་དོན་གྱི་ལྟ་བ་དེ་ངོ་ཤེས་ཚར་ན་"
2469866,2473267,3401,"དམིགས་གཏད་ཀྱི་སྒོམ་པ་ཅིག་གཏན་ནས་ཡོད་མ་རེད་དུས་བསྒོམས་མ་མྱོང་ཟེར།"
2473267,2477866,4599,"མི་སྒོམ་ཐ་མལ་གྱི་ཏིང་འཛིན་དང་འབྲལ་ཨེ་ཡོད་ཟེར་ནའང་འབྲལ་ཡོད་མ་རེད།"
2477866,2482028,4162,"མི་སྒོམ་ཚུལ་བཞིན་དུ་ཤེས་པར་བྱ་བ་"
2484209,2489844,5635,"དེའི་དོན་དེ་ཁོག་ཏུ་ཚུད་ནས་དེ་ནི་རང་བཞིན་རྫོགས་པ་ཆེན་པོའི་རང་ལམ་སྒྲ་ཇི་བཞིན་པའི་སྣོད་དུ་གྱུར་ཞིང་ཟེར་དུས།"
2489844,2497438,7594,"དཔེར་ན་གཅན་གཟན་སེང་གེའི་འོ་མ་དེ་གསེར་གྱི་སྣོད་ཅིག་མེད་དུས་འོ་མ་དེ་འཛིན་ནུས་ཀྱི་མ་རེད།"
2497438,2500506,3068,"ས་ལ་སོགས་པའི་སྣོད་དུ་བླུག་ན་དེ་ཆག་འགྲོ་ཀྱི་རེད།"
2500506,2506097,5591,"དཔེ་དེ་བཞིན་དུ་བཟུང་སྟེ་རང་བཞིན་རྫོགས་པ་ཆེན་པོའི་ལྟ་སྒོམ་སྤྱོད་གསུམ་གྱི་མན་ངག་བསྟན་འོང་དུས་"
2506097,2511428,5331,"དེ་ལ་ལོག་ལྟ་དང་ཐེ་ཚོམ་མི་བྱ་བར་ཚུལ་བཞིན་དུ་ཉམས་སུ་ལེན་པའི་སྣོད་དུ་གྱུར་ཞིང་"
2511428,2513638,2210,"ཐོས་གྲོལ་གཅིག་ཆར་བའི་རིགས་ཅན་ཡིན་ནསབཟུང་སྟེ།"
2513638,2517350,3712,"གདམ་ངག་ཐོས་པ་མཉམ་དུ་གྲོལ་ཐུབ་མི་གཅིག་ཆར་བའི་རིགས་དེ་ཡིན་ན་"
2517350,2522604,5254,"ཆོས་ཉིད་ཀྱི་ངོ་བོ་དེ་མངོན་སུམ་དུ་གྱུར་ཏེ་རྟོགས་ཚར་བ་དང་མཉམ་དུ་ཕྱི་སྣང་བ་ཡུལ།"
2522604,2525912,3308,"ནང་འཛིན་སེམས་གཉིས་ཆགས་སྡང་རྨོངས་གསུམ་ཐམས་ཅད་"
2525912,2528855,2943,"གཞི་གྲོལ་ཆེན་པོ་རུ་འཆར་ནས་སྣང་བ་ཅི་ཤར་ནའང་"
2528855,2531492,2637,"ཆོས་སྐུའི་ཡོ་ལང་སྟེ་ཆོས་སྐུའི་རང་བཞིན་དུ་གྱུར་ནས་"
2531492,2536117,4625,"དངོས་སུ་བསྒོམ་བྱ་སྒོམ་བྱེད་ཀྱི་དམིགས་གཏད་མེད་ཀྱང་ཆོས་ཉིད་དེའི་གཤིས་"
2536117,2539477,3360,"དེ་ལས་གཞན་པའི་རྣམ་པར་རྟོག་པ་འཁྲུལ་པའི་གཞན་དབང་དུ་གྱུར་ནས།"
2539477,2543829,4352,"དབྱེར་མེད་པ་ཡིན་ནའང་དེ་ལས་གཞན་པའི་དཔེར་ན་"
2543829,2546161,2332,"རྣམ་རྟོག་འཁྲུལ་པའི་དབང་དུ་གྱུར་ན་གསུངས་ཏེ།"
2546161,2550035,3874,"སངས་རྒྱས་ཀྱི་དཔེར་ན་སྒོམ་ཆེན་ཁྱི་ལྟ་བུ་དང༌།"
2550035,2553016,2981,"སེང་གེ་ལྟ་བུ་གཉིས་ཡོད་གསུངས་རེད། ཁྱི་ལྟ་བུ་ཡིན་ན་དཔེར་ན་"
2553016,2558275,5259,"ཁྱི་ལ་རྡོ་ཞུས་ན་རྡོ་ཡི་རྗེས་སུ་དེད་འོང་ལེ་མ་གཏོགས་རྡོ་འཕེན་པའི་མི་ཚུར་བལྟ་ཤེས་ཀྱི་མ་རེད།"
2558275,2561508,3233,"སེང་གེ་ལ་རྡོ་ཞུས་ནས་བཟུང་སྟེ་རྡོ་ཡིས་རྗེས་སུ་མི་དེད་པར་"
2561508,2566480,4972,"རྡོ་འཕེན་མཁན་གྱི་མི་དེ་ག་ན་འདུག་ལྟ་འོངས་ན་སེང་གེ་ལ་རྡོ་གཅིག་མ་གཏོགས་ཞུ་ཐུབ་མ་རེད།"
2566480,2569066,2586,"ཁྱི་ལ་རྡོ་མང་པོ་ཞུ་གི་རེད་དཔེ་དེ་བཞིན་དུ་"
2569066,2575178,6112,"ད་ལྟ་ང་ཚོ་འདྲ་ཅིག་སེམས་རྣམ་རྟོག་ཤར་བའི་ཚེ་ན་"
2575178,2582615,7437,"འདི་རྣམ་རྟོག་གི་ངོ་བོ་དེ་ཆོས་ཉིད་ཡིན་པ་དེ་ལ་མི་བལྟ་བར་རྣམ་རྟོག་གི་རྗེས་འཇུག་འགྲོ་དུས་"
2582615,2588005,5390,"རྣམ་རྟོག་གཞན་པའི་དབང་དུ་བསྒྱུར་ནས་རིམ་གྱིས་གང་ཟག་འཁྲུལ་པའི་དབང་དུ་གྱུར་ཏེ་"
2588005,2591670,3665,"ཆོས་ཉིད་གཉུག་མའི་ངོ་བོ་དེ་ཚུལ་བཞིན་དུ་ངོས་མི་ཟིན།"
2591670,2595467,3797,"ངོས་ཟིན་ནའང་འཁྲུལ་པའི་རྣམ་རྟོག་གི་སྒྲིབ་འགྲོ་བའི་གང་ཟག་དེ་ལ་"
2595467,2599018,3551,"ཉམས་ལེན་གྱི་བརྟན་པ་མ་ཐོབ་བར་དུ་སྒོམ་པའི་གནད་དེའང་"
2599018,2607814,8796,"འོན་ཀྱང་བརྟན་པ་མ་གཏོགས་པར་ཟེར། ཉམས་ལེན་གྱི་བརྟན་པ་མ་ཐོབ་བར་དུ་རང་སའི་གནས་འདིའང་རང་བཞིན་གྱི་རྣམ་གཡེང་དང་འདུ་འཛི་ཆེན་པོ་ཡོད་པ་གཅིག་ལ་སྒོམ་ཀྱང་"
2607814,2613094,5280,"ཕན་གྱི་བ་རེད་དུས་ཏིང་ངེ་འཛིན་ཚུལ་བཞིན་དུ་སྐྱེས་པ་ལ་ནི་རྒྱུ་ཚོགས་ཐམས་ཅད་ཚང་དགོས་ཟེར།"
2613094,2616199,3105,"དཔེར་ན་མར་མེ་གཅིག་མཆོད་ཡོད་ན་དེ་ལ་རླུང་མེད་པ་དང༌།"
2616199,2621372,5173,"གལ་ཏེ་རླུང་ཡོད་ནའང་ཤེལ་གྱི་ཁང་པ་ལྟ་བུ་ཅིག་གི་ནང་ལ་བཞག་བཞག་ན་"
2621372,2624655,3283,"དེ་འདི་རླུང་འདིས་ཤི་ཐུབ་རྒྱུ་མ་རེད། དཔེ་དེ་བཞིན་དུ་བཟུང་སྟེ་"
2624655,2627954,3299,"བསམ་གཏན་རྒྱུད་ལ་སྐྱེ་བའི་རྒྱུ་ཚོགས་ཐམས་ཅད་ཚོགས་ན་"
2627954,2634768,6814,"གང་ཟག་གི་རྒྱུད་དེ་ལ་ཉམས་ལེན་ཉམས་མྱོང་དེ་སྐྱེ་འོང་དུས་ཉམས་མྱོང་སྐྱེ་བར་མྱུར་ཞིང༌ཟེར།"
2634768,2638167,3399,"འདུ་འཛི་དང་རྣམ་གཡེང་གི་ཁྲོད་དུ་ཅི་ཙམ་བསྒོམ་ཡང་བརྩོན་ཀྱང་"
2638167,2640979,2812,"ཉམས་མྱོང་རྒྱུད་ལ་མི་སྐྱེ་བས་ན་འདུ་འཛི་སྤོང་ནས་ཟེར།"
2640979,2645362,4383,"འཇིག་རྟེན་ཚེ་འདིའི་བྱ་བཞག་ནོར་གསོག་པ། ཚོང་བུ་ལོན་བྱེད་པ།"
2645362,2648472,3110,"ངོ་ཤེས་མང་པོ་སྒྲིག་པ་ལ་སོགས་པ་སྤང་ནས་བསྒོམ་པ་གཅེས།"
2648472,2652125,3653,"དེ་ལྟར་བསྒོམ་པར་གྱུར་པའི་ཚེ་ནའང༌། ཁ་སང་གོང་དུ་བཤད་པ་བཞིན་དུ་"
2652125,2656331,4206,"མཉམ་བཞག་གི་ཉམས་ལེན་དང་རྗེ་ཐོབ་ཀྱི་ཉམས་ལེན་བཟང་ངན་གཉིས་སུ་ཐ་དད་དུ་མེད་ཀྱང༌།"
2656331,2659277,2946,"དང་པོ་མཉམ་བཞག་གི་སྐབས་ནས་རང་ས་ཟིན་ཏེ་"
2659277,2662895,3618,"ངོ་ལྟ་ས་དེ་ལ་གདེང་འདྲ་ཅིག་མ་ཐོབ་ན་"
2662895,2667426,4531,"ཉམས་མྱོང་གི་ཡེ་ཤེས་མཉམ་བཞག་གི་ལྟ་བའི་ཏིང་ངེ་འཛིན་རྒྱུད་ལ་ཡོད་པ་དེ་"
2667426,2670098,2672,"རྗེས་ཐོབ་ཀྱི་སྐབས་ལ་དབྱུགས་མི་བཞག་རྒྱུན་དུ་ཡོད་ན་"
2670098,2675486,5388,"རྗེས་ཐོབ་ཀྱི་ཟ་ཉལ་འགྲོ་འདུག་དང་ངོ་ཤེས་པའི་མི་དང་འཕྲད་པ་སེམས་དགའ་བ།"
2675486,2679181,3695,"ཡང་འདོད་པའི་མི་དང་འཕྲད་པ་དེའི་སྐད་ཆ་བྱུང་སྟེ་"
2679181,2682821,3640,"སེམས་མི་དགའ་བ་སྐྱེས་པ་དེ་མཉམ་བཞག་གི་ཉམས་མྱོང་དེ་མར་གསལ་འོང་ན།"
2682821,2687032,4211,"ཆགས་སྡང་གི་ལས་མི་གསོག་པ་འཁྲུལ་པ་རང་ཞི་རང་གྲོལ་དུ་འགྲོ་ཀྱི་རེད།"
2687032,2690126,3094,"མཉམ་བཞག་དེའི་སྐབས་ལ་སྒོམ་ཡོད་དོག་འདྲ་ཅིག་བྱས།"
2690126,2692234,2108,"རྗེས་ཐོབ་ཀྱི་སྐབས་ལ་དེ་ཕར་དབྱུགས་བཞག་ན།"
2692234,2696762,4528,"སྤྱོད་ལམ་ཐ་མལ་ཤོར་བའི་སྒོམ་ཆེན་ནི། ནམ་ཡང་རང་རྒྱུད་གྲོལ་བའི་དུས་མེད་པས། ཟེར་རེད་"
2696762,2700464,3702,"དེའི་ཕྱིར་ན་སྤྱོད་ལམ་རྒྱུན་གྱི་ལམ་འཁྱེར་ལ་འབད་པར་བྱས་ནའང་"
2700464,2703700,3236,"རང་གི་ཅིག་བྱེད་ཀྱི་ཡོད་བསམ་པའི་རློམ་སེམས་ལྟ་བུ་མ་གཏོགས་"
2703700,2706804,3104,"ཉམས་ལ་མ་ཕན་པ་དེ་ལ་སྤྱི་འབྱམས་གཤིས་ཤོར་ཟེར་བ་"
2706804,2710925,4121,"དེའི་གཤིས་ཤོར་གྱི་གོལ་ས་ལྡང་བ་ཡིན་པས་ན། ཉམས་ལེན་ཐུན་དུ་བཅད་ལ་བྱ།"
2710925,2713547,2622,"དེ་ལྟར་ཉམས་སུ་ལེན་པ་ལ་ཐུན་དུ་བཅད་ནས་"
2713547,2718333,4786,"མཉམ་བཞག་གི་ངོ་བོ་སྐྱོང་བའི་བློ་གཏད་འཕེལ་བ་ལྟ་བུའི་ཉམས་ལེན་ཡོད་ཀྱང་ཟེར།"
2718333,2721595,3262,"ཉམས་ལེན་ཐུན་བཏང་སྟེ་སྒོམ་བསྡད་པའི་སྐབས་ཡིན་ན་"
2721595,2725592,3997,"མཉམ་བཞག་གི་ངོ་བོ་འདི་འདྲ་ཅིག་འདུག་བསམ་ནས་ངོ་ཤེས་པ་ཡོད་ཀྱང༌།"
2725592,2729435,3843,"དེ་རྗེས་ཐོབ་ཀྱི་སྤྱོད་ལམ་དང་བསྲེས་ནས་རྒྱུན་དུ་སྐྱོང་མ་ཤེས་ན།"
2729435,2734166,4731,"དེ་ནམ་ཞིག རྐྱེན་དང་འཕྲད་ཚེ་ཆོས་པའི་མཚང་རྟགས་སྟོན། ཟེར་མཁན་དེ་རེད་དུས་"
2734166,2738665,4499,"གཉེན་པོའི་རྐྱེན་མི་ཐུབ་སྟེ་འདོད་པའི་ཡུལ་ལ་ཆགས་པ་དྲག་པོ་སྐྱེ་འོང་བའི་ཚེ་ན།"
2738665,2743544,4879,"དཔེར་ན་ཟས་དང་ནོར་ལ་སྲེད་པ་ལ་སོགས་ཡོད་དེ་མཚན་གཉིད་འགྲོ་བ་ལྟ་བུ་དང༌།"
