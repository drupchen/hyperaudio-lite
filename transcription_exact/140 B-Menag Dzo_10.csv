0,2838,2838,"(266) མི་རིགས་བྱ་བ་སྤང་བའི་ཆོས་དྲུག་ནི། །ཕ་མེས་བླ་འཚོང་ཆོས་དཔག་ཁྲམ་མ་བྱེད། ། སྤུན་གྲོགས་དམེ་ཤོར་མཆེད་གྲོགས་རྩོད་མ་བྱེད། །སྤྱི་ཡུལ་ཁྲིམས་འཇིགས་ཆོས་མིན་ལས་མ་བྱེད། ། ངན་སྐྱུགས་དུག་འཐོར་གཞན་གྱི་རྔན་མ་འདྲེན། །ཚོད་མེད་ཞལ་བཅེ་གང་ཟག་ཆོས་མ་གཤེ། །"
2838,17121,14283,"མ་བཅོལ་གཉེར་བ་མི་ཆོས་འདུན་མ་ཞོག །བཅོལ་ཞིང་དབང་བ་ཆོས་ཀྱིས་སངས་རྒྱས་བསྒྲུབ། །"
17121,23920,6799,"གསུངས་པ་སྟེ། དེ་བྱ་བ་བྱས་ན་རིགས་ཤིང་འཐད་པ་མ་ཡིན་པ་སྤང་དགོས་པའི་ཆོས་དྲུག་ཡོད།"
23924,28771,4847,"གང་རེད་ཟེར་ན། ཕ་དང་མེས་པོ་ཆོས་བྱས་པ་རིགས་བཟང་པོ་ཡིན་ནའང་"
28771,32810,4039,"དེའི་བུ་བརྒྱུད་ལས་སྐྱེས་པ་དེ་དག་གིས་ཆོས་བཞིན་དུ་མི་བྱེད།"
32810,35178,2368,"བླ་མ་དང་དཀོན་མཆོག་ལ་མཆོད་པ་མི་བྱེད།"
35200,39100,3900,"དགེ་བ་མི་བྱེད་པ་ཁྲམ་པའི་ལས་ཀ་འདི་མ་བྱེད་ཅིག་ཟེར།"
39100,43538,4438,"སྤུན་དང་གྲོགས་པོ་རྡོ་རྗེ་མཆེད་ལྕམ་བླ་མ་གཅིག་པའི་དམ་ཚིག་གཅིག་པ་ལ་"
43538,46504,2966,"ནང་ནས་ཡིན་ན་མི་དགའ་བའི་སྒོ་ནས་མི་ཁ། བྲ་མཆུ།"
46504,49885,3381,"དངོས་སུ་བསད་གྲོགས་བྱས་ན་དེའི་ས་གཞི་ལུང་པ་ཐམས་ཅད་"
49885,52202,2317,"དཔེར་ན་དགེ་འདུན་པ་ནང་མ་མཐུན་འཐབ་འོང་ན།"
52202,55820,3618,"དེ་དགེ་འདུན་འཐབ་སའི་ལུང་པ་འདིའི་འབུ་སྲིན་ཡན་ཆད་"
55820,59240,3420,"དམྱལ་བ་སྐྱེ་འགྲོ་བ་སངས་རྒྱས་ཀྱིས་གསུངས་རེད་དུས་དེ་ལྟ་བུའི་རྩོད་པ་མི་བྱེད།"
59240,63530,4290,"སྤྱིའི་ཡུལ་གྱི་རྒྱལ་པོས་ཡུལ་ལུང་སྤྱི་ལ་ཁྲིམས་བཅད་བཞག་རྒྱུ་"
63530,64944,1414,"དེའི་ཁྲིམས་ལ་གནས་དགོས་མ་གཏོགས།"
64944,68487,3543,"དེའི་ཁྲིམས་ལ་མི་གནས་པ་ཡང་གང་འདོད་ཀྱི་ལས་ཀ་བྱས་ན་"
68487,72379,3892,"དམ་པའི་ཆོས་དང་འགལ་བ་རེད་དུས་དེ་ལས་མི་བྱེད།"
72379,76170,3791,"སྤྱོད་པ་ངན་པའི་སྒོ་ནས་ཁ་ནས་མར་སྐྱུགས་འོང་བ་འདི་"
76170,80132,3962,"མི་གཞན་ལ་འབྱུང་ན་སུ་ཞིག་གིས་བཟའ་འདོད་ཡོད་རྒྱུ་མ་རེད་དུས།"
80132,83502,3370,"དཔེ་དེ་བཞིན་དུ་རང་གིས་སྦྱིན་པ་བཏང་བཞག་ཡོད་ན་"
83502,85212,1710,"ཁྱེད་ལ་ངོ་མིན་འདུག་ཟེར་མཁན་དང༌།"
85212,86891,1679,"རང་གིས་ཕན་ཆེན་པོ་བཏགས་ཡོད་ན་"
86891,89955,3064,"ཁྱེད་ང་ལ་ཕན་པ་བྱེད་ཀྱི་མི་འདུག་ཟེར་རྔན་མ་འདྲེན་གསུངས།"
89955,98867,8912,"མི་ཚོད་མ་བཟུང་བའི་ཞལ་ལྕེ་གཅོད་པ་ཟེར་ཁྲིམས་བཤད་ནའང་"
98867,101974,3107,"འཇིག་རྟེན་སྲིད་ཇུས་ཀྱི་ཁྲིམས་ཡང་དག་མི་ཤེས་པའི་སྒོ་ནས་"
101974,104358,2384,"ཁྲིམས་མང་པོ་བཅད་པས་གང་ཟག་དང་ཆོས་ལ་"
104358,106695,2337,"གཤེ་སྐུར་མང་པོ་འོང་རྒྱུ་ཡིན་པས་དེ་མ་བྱེད།"
106695,108388,1693,"གཞན་དག་གིས་ཡིན་གཅིག་མིན་གཅིག་"
108388,111573,3185,"རང་ལ་ཆེད་དུ་གཉེར་ཏེ་ཐར་པའི་ལམ་ལ་བཞག་ཤོག །"
111573,115125,3552,"གྲོགས་བཟང་པོ་བྱེད་ཤོག་ཟེར་དེ་ལྟ་བུའི་འདུན་མ་ཡོད་ན་མ་གཏོགས་"
115125,116808,1683,"ཐམས་ཅད་ཀྱི་ཇུས་གཏོགས་མི་ལེན།"
116808,119904,3096,"བཅོལ་ཞིང་དབང་བ་ཆོས་ཀྱིས་གསུངས་འོང་དུས།"
119904,122692,2788,"རང་གིས་ཚུལ་བཞིན་དུ་བསྒྲུབ་དགོས་པ་འདི་གང་རེད་ཟེར་ན།"
122692,127487,4795,"དམ་པའི་ཆོས་རེད་དུས་དེ་ལྟ་བུའི་སངས་རྒྱས་བསྒྲུབ་ན་གལ་ཆེ་བ་ཡིན།"
127487,131546,4059,"(267) ཚུལ་བཞིན་ཆོས་ལ་བསྒྲུབ་པར་ཞུགས་རྣམས་ཀྱིས། །གྲོང་ཡུལ་ཕྱིན་པའི་ཉེས་པ་རྣམ་དྲུག་ནི། །"
131546,135720,4174,"ཉམས་གྲིབ་ཕོག་པས་ཉམས་དང་བྱིན་རླབས་ཡལ། །ཉོན་མོངས་ལྡང་བས་བསླབ་གསུམ་སྲུང་སྡོམ་ཤོར། །"
135720,140485,4765,"དམ་བཅའ་འཆག་པས་རྐྱེན་དང་བར་ཆད་མང༌། །འཁྲུལ་སྣང་འགོས་པས་ལྟ་སྒོམ་རྩལ་གསུམ་ཤོར། །"
140485,144152,3667,"ཐ་མལ་འགོས་པས་རང་རྒྱུད་ཆོས་ལ་འདྲེད། །ལས་ངན་དབང་གིས་ཐ་མལ་ཁྱིམ་ཐབ་འགྲོ། །"
144152,148946,4794,"དེ་ཕྱིར་གྲོང་ཡུལ་མི་འགྲིམ་དབེན་པ་བསྟེན། །རྒྱ་ལམ་འགྲོ་ཡང་བཙོན་རའི་འདུ་ཤེས་ཀྱིས། །"
148946,151047,2101,"དབང་པོ་ཡུལ་ལ་མ་ཡེངས་ཤིན་ཏུ་གཟབ། །"
151047,154913,3866,"ཅེས་པ་བསྟན་ནས། ཚུལ་བཞིན་དུ་དམ་པའི་ཆོས་འདི་སྒྲུབ་པའི་གང་ཟག་ཡིན་ན་"
154913,159301,4388,"དེ་རྣམས་ཀྱིས་གྲོང་པའི་ཡུལ་དུ་ཕྱིན་ན་ཉེས་པ་རྣམ་པ་དྲུག་ཡོད།"
159301,162126,2825,"གང་རེད་ཟེར་ན། རང་ཉིད་རི་ཁྲོད་དུ་གཅིག་པུ་བསྡད་ཡོད་ན་"
162126,164834,2708,"ཉམས་གྲིབ་འདི་གཏན་ནས་འཕོག་གི་མ་རེད།"
164834,169352,4518,"དེ་ནས་མི་མང་པོའི་ཁྲོད་དུ་ཕྱིན་ན་དེའི་ནང་དུ་མི་བཟང་ངན་མང་པོ་ཡོད་རྒྱུ་རེད།"
169352,172190,2838,"དེའི་ནང་དམ་ཚིག་ཉམས་ཆག་བསག་པ་དང༌།"
172190,176986,4796,"ཡི་དམ་ལྷའི་མཆོག་དང་ཐུན་མོང་གི་དངོས་གྲུབ་ཀྱི་བྱིན་རླབས་ཡལ་འགྲོ་རེད་དུས་"
176986,179362,2376,"དེའི་ཕྱིར་ན་མི་མང་གི་ཁྲོད་དུ་མ་འགྲོ།"
179362,181255,1893,"དེ་ནས་མི་མང་པོ་དང་ཁ་ལབ་ན།"
181255,182912,1657,"ཁ་ཤས་ཀྱི་སེམས་དགའ་ས་རེད།"
182912,184217,1305,"ཁ་ཤས་མི་མཐུན་པ་རེད།"
184217,188748,4531,"དེ་རྐྱེན་གྱིས་ཕར་ཚུར་བསླབ་པ་གསུམ་གྱི་ཡོན་ཏན་གྱི་སྲུང་སྡོམ་ཐམས་ཅད་"
188748,190912,2164,"རལ་འགྲོ་རེད་དུས་དེ་ལྟ་བུ་མ་འགྲོ།"
190912,194776,3864,"རི་ཁྲོད་དབེན་པའི་གནས་སུ་ཐུན་བཞིའི་དམ་བཅའ་འདི་མི་མང་འོག་ཏུ་སོང་ན་"
194776,196880,2104,"ཐུན་གཏང་རྒྱུ་རེད་རྒྱུ་མ་རེད་དུས།"
196880,199847,2967,"རྐྱེན་ངན་དང་བར་ཆད་མང་བས་འདི་ནང་དབང་དུ་མ་འགྲོ།"
199847,204836,4989,"འཇིག་རྟེན་ཚེ་འདིའི་འཁྲུལ་སྣང་ཁྱིམ་དང་འདུ་འཛི་མི་མང་གི་དབང་དུ་སོང་ན།"
204836,207981,3145,"ཡང་ན་ཚོང་བཤད་རྒྱུ། ཡང་ན་ཅིག་བུད་མེད་བསྟེན་རྒྱུ།"
207981,210464,2483,"ཡང་ན་ཤ་ཆང་འཐུང་རྒྱུ་ལ་སོགས་པ་དེ་རེད་དུས།"
210464,215087,4623,"ལྟ་སྒོམ་སྤྱོད་གསུམ་ཐམས་ཅད་ཀྱི་གཡང་འདི་ཤོར་འགྲོ་རེད་དུས་དེ་མ་འགྲོ།"
215087,217206,2119,"དེ་ནས་ཁྱིམ་དང་གྲོང་གསེབ་ཏུ་བསྡད་ན།"
217206,220316,3110,"དཔེར་ན་དར་གྱི་སྐུད་པ་ཞིག་ཐལ་བའི་ནང་དུ་དྲུད་བཞག་ན་"
220316,223436,3120,"དེ་བེད་མི་ཆོད་པ་བྱེད་རྒྱུ་རེད་དུས།"
223436,227105,3669,"དཔེ་དེ་བཞིན་དུ་རང་རྒྱུད་ཆོས་དང་ཐག་ཇེ་རིང་དུ་འགྲོ་བ་ཡིན།"
227105,230659,3554,"ཡུན་རིང་པོ་བསྡད་ན་ལས་ངན་གྱི་དབང་གིས་ཆང་ས་བརྒྱག་"
230659,235672,5013,"མདོ་སྔགས་ཉམས་ལེན་གཅིག་མེད་པའི་ཐ་མ་ཁྱིམ་ཐབ་ཏུ་འགྲོ་བ་ཡིན་པས།"
235672,240240,4568,"དེ་ཕྱིར་ན་གྲོང་ཡུལ་དུ་མི་འགྲིམ་རྟག་ཏུ་དབེན་པའི་རི་ཁྲོད་དུ་འགྲོ།"
240240,243391,3151,"དེ་ནས་རྒྱ་ལམ་གྲོང་ཡུལ་དུ་ཐེངས་རེ་རེ་ཙ་འགྲོ་དགོས་འབྱུང་ནའང་"
243391,246887,3496,"རྒྱལ་པོའི་བཙོན་རའི་ནང་དུ་ཆུད་ཚར་བའི་འདུ་ཤེས་ཀྱི་སྒོ་ནས།"
246887,249384,2497,"དྲན་པ་དང་ཤེས་བཞིན་གྱིས་དབང་པོ་ཡུལ་ལ་མ་ཡེངས་པ་"
249384,252047,2663,"ཤིན་ཏུ་བག་ཡོད་པ་གཟབ་པར་བྱེད་དགོས་པ་ཡིན།"
252047,256310,4263,"(268) སྒྲུབ་པའི་གནས་དྲུག་ཆིངས་སུ་བཅིང་བ་ནི། །ལྟ་བའི་གནས་ལུགས་སངས་རྒྱས་དགོངས་པར་སྐྱོལ། །"
256310,259827,3517,"ཉམས་ལེན་མན་ངག་ཐབས་ཀྱིས་གནད་དུ་གཟིར། །རིག་པའི་ཡེ་ཤེས་གཏན་ཚིགས་འགག་ཏུ་གཏེམས། །"
259827,264352,4525,"སྐྱེ་ཚུལ་གནད་རྣམས་ཡུལ་སྣང་ཐུག་ཕྲད་གྲོལ། །ཐམས་ཅད་སེམས་ཉིད་འགྱུར་མེད་ངང་དུ་བསྡམ། །"
264352,268069,3717,"ཆོས་སྤྱི་རྫོགས་པ་ཆེན་པོར་བཅིང་བ་སྟེ། །འདི་དག་གནད་བསྣུན་ཚེ་འདིས་བྱང་ཆུབ་འགྲུབ། །"
268069,273967,5898,"ཅེས་པ། དམ་པའི་ཆོས་སྒྲུབ་པའི་གང་ཟག་དེས་སྒྲུབ་པའི་ཚེ་ན་གནས་དྲུག་ཡོད།"
273967,277565,3598,"གནས་དྲུག་གིས་ལམ་གྱི་ཆིངས་ཐམས་ཅད་བཅིངས་ནས་ཡོད་དུས།"
277565,282047,4482,"དེ་ཚེ་ལྟ་བ་ཟེར་མཁན་འདི་སངས་རྒྱས་ཀྱི་དགོངས་པ་སྒྲ་ཇི་བཞིན་དུ་ཡོད་པ་དེ་"
282047,285964,3917,"མ་ནོར་མ་འཁྲུལ་པ་ཞིག་བྱས་ན་དེ་ལྟ་བ་རྣམ་པར་དག་པ་རེད་དུས།"
285964,288164,2200,"དེ་དགོངས་པ་འདི་ཨེ་རྟོགས་མི་རྟོགས་ལྟོས་གསུངས།"
288164,292918,4754,"ཉམས་ལེན་གྱི་མན་ངག་འདི་ནི་གང་རེད་ཟེར་ན་ལམ་གྱི་གེགས་ཐམས་ཅད་སེལ།"
292918,294300,1382,"བོགས་ཐམས་ཅད་འདོན།"
294300,296757,2457,"མྱུར་དུ་ས་ལམ་ཐོབ་པའི་གསུངས་འདི་ག་ན་འདུག་"
296757,298823,2066,"དེ་ན་གནད་དུ་གཟིར་དགོས་པ་ཡིན།"
298823,304022,5199,"རིག་པ་ཡེ་ཤེས་ཀྱི་ངོ་བོ་དེ་ཚུལ་བཞིན་དུ་རང་གི་སེམས་ལ་རྟོགས་ཡོད་ན།"
304022,306330,2308,"སངས་རྒྱས་ཀྱི་བཀའ་ལུང་དང་མི་འགལ་བ།"
306330,307914,1584,"བླ་མའི་མན་ངག་དང་མི་འགལ་བ།"
307914,311576,3662,"མཁས་པའི་ལུང་རིགས་དང་མི་འགལ་བ་ཞིག་རེད་ན་དེ་ཡག་པོ་རེད་དུས།"
311576,314719,3143,"དེ་ལྟ་བུའི་ལུང་རིགས་ཀྱི་གཏན་ཚིགས་ཀྱིས་འགག་ཏུ་གཏེམས།"
314719,320077,5358,"རང་གི་རྒྱུད་ལ་ཉམས་ལེན་སྐྱེས་ཡོད་པ་དེ་ཐམས་ཅད་ལའང་རློམ་སེམས་མེད་པ།"
320077,324804,4727,"ང་རྒྱལ་མེད་པ། སྲེད་པ་འདི་རྒྱུད་ཉོན་མོངས་ཁྲོལ་བ་ཞིག་དགོས་པས་"
324804,326274,1470,"ཐུག་ཕྲད་དུ་གྲོལ་བ་དགོས།"
326274,329022,2748,"དེ་ཐམས་ཅད་ཀྱི་རྩ་བ་གང་ལ་ཐུག་ཡོད་ཟེར་ན་"
329022,331456,2434,"སེམས་ཉིད་འགྱུར་བ་མེད་པ་དེའི་ངང་དུ་"
331456,336292,4836,"འགག་བསྡམ་ཡོད་པའི་ཕྱིར་ན་དེ་གནད་དུ་བསྣུན།"
336292,340387,4095,"ཆོས་ཀྱི་སྤྱི་གང་དེ་བྱས་ན་ཆོས་ཐམས་ཅད་ཀྱི་མཐར་ཐུག་"
340387,342128,1741,"རྫོགས་པ་ཆེན་པོར་བཅིང་བ་ཡིན་པས།"
342128,343653,1525,"འདི་དག་ཐམས་ཅད་གནད་དུ་བསྣུན་ན་"
343653,345790,2137,"ཚེ་འདིར་སངས་རྒྱས་ཀྱི་གོ་འཕང་འགྲུབ་པ་ཡིན།"
345790,350517,4727,"(269) གཞི་དྲུག་འདིང་པའི་གདམས་ངག་བསྟན་པ་ནི། །ཤེས་རབ་གཞི་འདིང་ཐོས་བསམ་སྦྱོར་བ་དང༌། །"
350517,354318,3801,"ཐེག་ཆེན་གཞི་འདིང་སེམས་བསྐྱེད་བསླབ་པ་དང༌། །བྱིན་རླབས་གཞི་འདིང་བརྒྱུད་པ་བཟང་བ་དང༌། །"
354318,358193,3875,"རྟོགས་པའི་གཞི་འདིང་སེམས་ཉིད་རྟོགས་པ་དང༌། །ཡོན་ཏན་གཞི་འདིང་དད་བརྩོན་འབྲེལ་བ་དང༌། །"
358193,361896,3703,"བདེ་སྐྱིད་གཞི་འདིང་འཁོར་བ་སྤང་བ་སྟེ། །དམ་པ་རྣམས་ཀྱི་མཛད་པའི་རྗེས་སུ་སློབ། །"
361896,365276,3380,"ཅེས་པ། ཆོས་དཔེར་ན་མཁར་བཟང་པོ་ཞིག་བརྩིག་དགོས་ན་"
365276,368448,3172,"དེ་མཁར་གྱི་རྨང་འདི་བརྟན་པོ་ཡག་པོ་ཞིག་དགོས་རེད་དུས།"
368448,373065,4617,"དཔེ་དེ་བཞིན་དུ་ཆོས་ཀྱི་གཞི་འདིང་ན་གཞི་འདི་མ་ནོར་བ་བརྟན་པོ་ཞིག་ཡོད་ན་"
373065,374644,1579,"ཡག་པོ་ཞིག་འོང་རྒྱུ་རེད་དུས།"
374644,378470,3826,"དེ་ཕྱིར་ན་དང་པོ་ཆོས་ལ་འཇུག་པའི་ཐོག་མ་ཤེས་རབ་ཀྱི་གཞི་འདིང་དགོས་དུས།"
378470,381594,3124,"རང་གི་ཉམས་སུ་ལེན་པའི་ཆོས་གང་ཡིན་པ་དེ་ལ།"
381594,384585,2991,"ཐོས་པས་མཐའ་རྒྱ་བཅད། བསམ་པས་སྒྲོ་འདོགས་བཅད།"
384585,390709,6124,"རང་ལ་ངེས་ཤེས་སྐྱེས་ཐག་ཆོད་ཅིག་བྱེད་དགོས་པ་ཡིན།"
390709,394189,3480,"དེ་ནས་ཐེག་པ་ཆེན་པོའི་ལམ་ལ་ཞུགས་ན་མཚན་བཅས་ཀྱི་ལམ་"
394189,397188,2999,"ཐེག་པ་ཆེན་པོ་ལམ་གྱི་རྩ་བའི་གཞི་འདི་གང་རེད་ཟེར་ན།"
397188,399422,2234,"གཞན་ཕན་བྱང་ཆུབ་ཀྱི་སེམས་རེད་དུས།"
399422,402895,3473,"དེའི་བསླབ་པ་དེ་ལས་དུས་རྟག་ཏུ་མ་ལྷུང་བ་ཞིག་དགོས།"
402895,406861,3966,"ཆོས་ཚུལ་བཞིན་སྒྲུབ་པའི་གང་ཟག་འདིའི་རྒྱུད་ལ་བྱིན་རླབས་ཞུགས་དགོས་རེད་དུས།"
406861,408485,1624,"བྱིན་རླབས་ཀྱི་གཞི་གང་རེད་ཟེར་ན།"
408485,412475,3990,"བརྒྱུད་པ་བཟང་པོ་ཞིག་མ་གཏོགས་བརྒྱུད་པ་ལ་དམ་ཚིག་གི་སེལ་ཡོད་ན་"
412475,415586,3111,"བྱིན་རླབས་ཡག་པོ་ཞུགས་རྒྱུ་མ་རེད་དུས་བརྒྱུད་པ་བཟང་པོ་ཞིག་དགོས།"
415586,418013,2427,"ཉམས་དང་རྟོགས་པའི་གཞི་འདིང་བྱེད་འདི་"
418013,420801,2788,"སེམས་ཉིད་སྟོང་པ་འདི་མངོན་སུམ་དུ་རྟོགས་སོང་ན།"
420801,424963,4162,"ཉམས་ལེན་ཐམས་ཅད་ཀྱི་སྲོག་འདི་ནང་ལ་བསྡུ་རྒྱུ་རེད་དུས་དེ་རྟོགས་དགོས།"
424963,428646,3683,"ཡོན་ཏན་མང་པོ་ཞིག་རྒྱུད་ལ་སྐྱེ་དགོས་པའི་གཞི་འདིང་དགོས་ན་"
428646,430561,1915,"དད་པ་དང་བརྩོན་འགྲུས་གཉིས་པོ་ཡོད་ན།"
430561,434136,3575,"རྐང་པ་གཉིས་ཡོད་པས་ལམ་བདེ་བླག་ཏུ་བགྲོད་ནུས་པ་ལྟ་བུ་ཡིན།"
434136,436645,2509,"དེ་ནས་ཚེ་འདི་ལ་བདེ་མཁན། ཕྱི་མ་སྐྱིད་པ།"
436645,439111,2466,"ཀུན་མཁྱེན་འཇིགས་མེད་གླིང་པས།"
439111,441493,2382,"ད་ལྟ་སྐྱིད་པོ་གདའ་བ་དཀོན་མཆོག་གི་ཐུགས་རྗེ། །"
441493,443558,2065,"ཕྱི་མ་འགྲོ་ས་ལེགས་པ་སྒོམ་སྒྲུབ་ཀྱི་འབྲས་བུ། །"
443558,445085,1527,"གསུངས་པ་དེ་ལྟ་བུ་ཞིག་དགོས་ན།"
445085,448070,2985,"ཁམས་གསུམ་འཁོར་བའི་བྱ་བ་འདི་ཐམས་ཅད་སྤངས་ནས་"
448070,449999,1929,"དགེ་བའི་བཤེས་གཉེན་དམ་པ་རྣམས་དང༌།"
449999,452704,2705,"རྗེ་བཙུན་མི་ལ་རས་པ་ལ་སོགས་པ་རྣམས་ཀྱི་མཛད་པ་"
452704,455655,2951,"ཇི་ལྟར་སློབ་པའི་རྗེས་སུ་སློབ་ན་ཚུལ་བཞིན་དུ་འོང་བ་ཡིན།"
455655,460031,4376,"(270) ཟང་ཟིང་ནོར་རྫས་བསགས་པའི་སྐྱོན་དྲུག་ནི། །དུག་ལྔའི་རྟེན་ཡིན་ཆགས་སྡང་ཟག་པ་འཕེལ། །"
460031,463786,3755,"སེར་སྣའི་འཆིང་བྱེད་ཡི་དྭགས་ལས་ངན་གསོག །འཇིག་རྟེན་ཆོས་སོང་བྱང་ཆུབ་ལམ་དང་བྲལ། །"
463786,468726,4940,"སྐྱེད་འཕེལ་བསྐྱང་སྲུང་མི་ཚེ་སྡུག་བསྔལ་ཟད། །ཉམས་ལེན་ཆོས་འཛོལ་ལྷ་མིའི་ངན་སྨྲས་འདུ། །"
468726,473619,4893,"བར་ཆད་བདུད་ཡིན་ཐ་མལ་སྲོག་ལ་རྒོལ། །དེ་བས་ནོར་རྫས་གསོག་བྲུན་སྐྱེད་འཕེལ་ཀུན། །"
473619,475389,1770,"དམ་ཆོས་སྒྲུབ་པས་རིང་དུ་སྤང་བར་བྱ། །"
475389,479839,4450,"དམ་པའི་ཆོས་སྒྲུབ་པའི་གང་ཟག་གིས་ཟང་ཟིང་ནོར་ལོངས་སྤྱོད་མང་པོ་"
479839,482979,3140,"གསོག་འཇོག་བྱེད་མི་ཉན། དེ་གསོག་འཇོག་བྱས་ན་སྐྱོན་དྲུག་ཡོད།"
482979,487468,4489,"སྐྱོན་གང་ཡིན་ཟེར་ན། རང་གིས་ནོར་དང་ལོངས་སྤྱོད་ཇི་ཙམ་ཞིག་གསོག་ན་"
487468,490476,3008,"རང་ལ་ནོར་ཡོད་པ་དེ་དག་ལ་འདོད་ཆགས་སྐྱེས།"
490476,493492,3016,"ཕ་རོལ་པོ་རང་ལས་ལྷག་པ་འབྱུང་ན་དེ་ལས་"
493492,495751,2259,"འཕྲོག་འདོད་ཀྱི་ཕྲག་དོག་དང་ཞེ་སྡང་སྐྱེས།"
495751,499130,3379,"གཞན་མགོ་སྐོར་བའི་གཏི་མུག་ལ་སོགས་པའི་ཉོན་མོངས་པ་"
499130,503047,3917,"དུག་ལྔ་ཐམས་ཅད་སྐྱེད་བྱེད་ཀྱི་རྟེན་འདྲ་ནོར་ལོངས་སྤྱོད་འདི་ཡིན་པས་"
503047,504770,1723,"འདིས་ཆགས་སྡང་ཟག་པ་འཕེལ་འོང༌།"
504770,507747,2977,"ཇི་ཙམ་དུ་ནོར་ལོངས་སྤྱོད་ཆེ་བ་དེ་ཙམ་"
507747,510255,2508,"སེར་སྣ་ཆེ་རྒྱུ་ཁོ་རང་མཚན་ཉིད་རེད་དུས།"
510255,514041,3786,"སྐྱེ་བ་ཕྱི་མ་ཡི་དྭགས་ལ་འགྲོ་ཆོག་ཆོག་གི་ལས་ངན་པ་བསག་འོང་བ་ཡིན།"
514041,516590,2549,"ནོར་བསགས་ནས་བཟུང་སྟེ་འཇིག་རྟེན་གྱི་འཆིང་བ་"
516590,519212,2622,"འཇིག་རྟེན་ཆོས་བརྒྱད་ཀྱི་བྱ་བ་རྙེད་པ་དང་བཀུར་སྟི་རེད་དུས།"
519212,522724,3512,"དེ་བྱང་ཆུབ་ཀྱི་ལམ་དང་རྒྱབ་འགལ་དུ་འགྲོ་བ་ཡིན།"
522724,525712,2988,"དེ་ནས་ནོར་ཇི་ཙམ་ཡོད་བཞིན་དུ་ཆོག་ཤེས་ཡོད་རྒྱུ་མ་རེད།"
525712,528988,3276,"ནོར་འདི་གོང་ནས་གོང་དུ་འཕེལ་བར་བྱེད་པའི་ཐབས་ལ་"
528988,530779,1791,"ནོར་ལ་སྲུང་སྐྱོབ་བྱེད་པ་དང༌།"
530779,533847,3068,"དགྲ་རྐུན་ལ་སོགས་པས་ནོར་བརླག་འགྲོ་བ་དང༌།"
533847,536630,2783,"ནོར་ཁྱད་པར་ཅན་རང་ལ་མི་ཐོབ་པའི་སྡུག་བསྔལ་དང༌།"
536630,538663,2033,"གཞན་ལ་ཤོར་བཞག་རྒྱུའི་སྡུག་བསྔལ་གྱི་སྒོ་ནས་"
538663,542359,3696,"མི་ཚེ་ཟད་སོང་རྒྱུ་ཆོས་སྒྲུབ་པའི་བྱ་ལོང་མེད།"
542359,545314,2955,"ཆོས་སྒྲུབ་པར་བྱེད་པ་དེ་ལ་ཉམས་ལེན་གནད་དུ་འགྲོ་སྟེ་"
545314,547108,1794,"དྲན་པ་དང་ཤེས་བཞིན་དགོས་རྒྱུ་རེད་མ་གཏོགས།"
547108,549653,2545,"ནོར་གསོག་བསྡད་དུས་དྲན་ཤེས་ཐམས་ཅད་རེད་ནས་"
549653,551333,1680,"ཆོས་དང་རྒྱབ་འཛོལ་བ་ཡིན།"
551333,554235,2902,"དེ་ནས་ལྷ་དང་མི་ཐམས་ཅད་ཀྱིས་དེ་སེར་སྣ་ཆེན་པོ་རེད།"
554235,555340,1105,"ཆགས་སྡང་ཆེན་པོ་རེད།"
555340,558720,3380,"ཡི་དྭགས་གཏེར་སྲུང་རེད་ཟེར་སྐད་ཆ་མང་པོ་གོ་འོང་བ་ཡིན།"
558720,563442,4722,"ནོར་ཇི་ཙམ་ཆེ་བཞིན་དུ་དགྲ་དེ་ཙམ་གྱི་མང་བ་ཡིན་པས་བར་ཆད་ཀྱི་བདུད་ཡིན།"
563442,567762,4320,"ནོར་གྱིས་སྲོག་ལ་རྒོལ་ཏེ་རྐུན་མ་ལ་སོགས་པས་རང་བསད་འགྲོ་བ་དང༌།"
567762,569793,2031,"དཔོན་པོའི་ཁྲིམས་ཕོག་པ་མང་པོ་འོང་བས།"
569793,574345,4552,"དེ་བས་ནོར་རྫས་མང་པོ་དང་པོ་གསོག་པ་དང༌།"
574345,577783,3438,"བར་དུ་སྐྱེད་འཕེལ་བ་ཐམས་ཅད་དམ་ཆོས་སྒྲུབ་པས་"
577783,579814,2031,"ནོར་གསོག་འཇོག་འདི་རིང་དུ་སྤང་བ་ཡིན།"
579814,583756,3942,"(271) བཟའ་ཚང་ལེགས་པར་བཙལ་བའི་ཆོས་དྲུག་ནི། །ཕ་ཡི་དམ་པར་ཆོས་དབྱིངས་འགྱུར་མེད་ཚོལ། །"
583756,587549,3793,"མ་ཡི་དམ་པར་རང་བྱུང་ཡེ་ཤེས་ཚོལ། །བུ་ཡི་དམ་པ་རང་བྱུང་ཁྱེའུ་ཆུང་ཚོལ། །"
587549,591250,3701,"གྲོགས་ཀྱི་དམ་པར་གཉིས་མེད་ཟུང་འཇུག་ཚོལ། །ནོར་གྱི་དམ་པར་སེམས་ཉིད་ནོར་བུ་ཚོལ། །"
591250,594868,3618,"གནས་ཀྱི་དམ་པར་སྐུ་གསུམ་ཞིང་ཁམས་ཚོལ། །དེ་དག་འཛོམ་ན་རིག་པའི་གཏན་ཡུལ་ཟིན། །"
594868,599960,5092,"ཞེས་པ་སྟེ། ཁྱིམ་ཐབ་ཅིག་འཛིན་ནས་བཟུང་སྟེ་དེའི་ནང་"
599960,602987,3027,"བཟའ་ཚང་བཟང་པོ་ཤ་སྟག་ཡོད་ན་ཁྱིམ་འདིར་ཡར་རྒྱས་རེད།"
602987,606654,3667,"དེ་དཔེ་བཞག་སྟེ་དམ་པའི་ཆོས་ཀྱི་བཟའ་ཚང་དྲུག་ཡོད་དགོས་གསུངས་རེད།"
606654,610527,3873,"དེ་གང་ཡིན་ཟེར་ན། ཕ་ཡི་དམ་པ་ཆོས་དབྱིངས་འགྱུར་བ་མེད་པའི་གནས་ལུགས་"
610527,614479,3952,"སྟོང་པ་ཉིད་དེ་ཚོལ་དང་དེ་ཕ་ལ་ནམ་ཡང་རྒྱབ་འགལ་དུ་འགྲོ་བ་མེད་པ་ཡིན།"
614479,617926,3447,"མ་ཡི་དམ་པ་རང་བྱུང་གི་ཡེ་ཤེས་གསལ་བ་འདི་ཚོལ་དང་"
617926,619380,1454,"དེ་དང་འདུ་འབྲལ་མེད་པ་ཡིན།"
619380,621913,2533,"བུ་ཡི་དམ་པ་སྟོང་དང་སྙིང་རྗེ་ཟུང་དུ་འཇུག་པ་"
621913,624226,2313,"རང་བྱུང་གི་ཁྱེའུ་འདི་བདག་པོ་སྤྲད་ནས་ཡིན།"
624226,626368,2142,"གྲོགས་ཀྱི་དམ་པ་ཐབས་ཤེས་གཉིས་མེད་"
626368,629312,2944,"ཟུང་འཇུག་གི་ལམ་འདི་བྱས་ན་ནམ་ཡང་རྒུད་པ་མེད་པ་ཡིན།"
629312,632330,3018,"ནོར་གྱི་དམ་པ་སེམས་ཉིད་ཀྱི་ནོར་བུ་འདི་སེམས་ལ་བསྒོམས་ཚར་ན་"
632330,635198,2868,"དེ་ལས་དགོས་འདོད་མ་ལུས་པ་ཐམས་ཅད་འབྱུང་བ་ཡིན།"
635198,638784,3586,"གནས་ཀྱི་དམ་པ་ཆོས་སྐུ། ལོངས་སྐུ། སྤྲུལ་སྐུ། སྐུ་གསུམ་གྱི་ཞིང་ཁམས་ལ་"
638784,641591,2807,"སྐྱེ་ངེས་པ་བྱེད་དང༌། བདེ་ནས་བདེ་བར་འགྲོ་བ་ཡིན།"
641591,646060,4469,"དེ་དག་འཛོམ་ན་རིག་པའི་གཏན་ཡུལ་ཟིན་ཏེ་དེ་ཁྱིམ་འདི་བཟུང་ཐུབ།"
646060,648535,2475,"ནམ་ཡང་ཁམས་གསུམ་འཁོར་བ་མི་འཁྱམས་"
648535,650208,1673,"བདེ་ནས་བདེ་བར་འགྲོ་བ་ཡིན།"
650208,654326,4118,"(272) ཉམས་ལེན་སྲོལ་དུ་འཇུག་པའི་ཆོས་དྲུག་ནི། །འཁོར་བའི་སྐྱེལ་མར་སྐྱབས་འགྲོ་ཉམས་སུ་བླང༌། །"
654326,658395,4069,"སོ་ནམ་ལས་སུ་ཆོས་སྤྱོད་ཉམས་སུ་བླང༌། །མྱུར་མགྱོགས་རྟ་ཕོར་ཐབས་ལམ་ཉམས་སུ་བླང༌། །"
658395,661886,3491,"ནོར་གྱི་དབྱིག་ཏུ་ཚོགས་གཉིས་ཉམས་སུ་བླང༌། ཁེ་སྤོགས་འཕེལ་དུ་ཡོན་ཏན་ཉམས་སུ་བླང༌། །"
661886,665854,3968,"ཟས་སྐོམ་བཅུད་དུ་གདམས་ངག་ཉམས་སུ་བླང༌། །དེ་ལྟར་སུས་བྱས་གོང་མའི་བརྒྱུད་པ་ཟིན། །"
665854,669838,3984,"ཞེས་པ་སྟེ། ཉམས་ལེན་དེ་དག་སྲོལ་དུ་འཇུག་པ་ཟེར་དུས།"
669838,673215,3377,"དཔེར་ན་ཁྱིམ་ཡག་པོ་ཞིག་འཚུགས་ཡོད་ན་ཁྱིམ་དེ་ལ་"
673215,677489,4274,"སོ་ནམ་ཞིང་ཁ་མང་པོ་དགོས་རྒྱུ་རེད་དུས་དཔེ་དེ་དང་མཚུངས་པའི་ཆོས་དྲུག་ཡོད།"
677489,683925,6436,"གང་རེད་ཟེར་ན། ཁམས་གསུམ་འཁོར་བའི་དགྲ་རྐུན་གྱི་འཇིགས་པ་འདི་སྐྱོབ་བྱེད་ལ་"
683925,685690,1765,"སྐྱབས་སུ་འགྲོ་བ་ཉམས་སུ་བླང་དང༌།"
685690,688437,2747,"འཁོར་བ་དང་ངན་སོང་གི་སྡུག་བསྔལ་ལས་ཐར་འགྲོ་ཡི་རེད།"
688437,691082,2645,"འཇིག་རྟེན་ཁྱིམ་པས་སོ་ནམ་བྱེད་པ་བཞིན་དུ་"
691082,694304,3222,"རང་གིས་ཆོས་སྤྱོད་དགེ་བ་བཅུའི་སྒོ་ནས་ཕྱག་འཚལ་བ།"
694304,699706,5402,"བསྐོར་བ་བྱས་པ། ཏིང་ངེ་འཛིན་སྒོམ་པ་ལ་སོགས་པ་ཆོས་སྤྱོད་བཅུའི་བྱ་བ་ཉམས་སུ་བླང་ན་"
699706,702284,2578,"ཡོན་ཏན་འདི་གོང་ནས་གོང་དུ་འཕེལ་འོང་བ་ཡིན།"
702284,706862,4578,"ཁྱིམ་ལ་མྱུར་མགྱོགས་ཀྱི་རྟ་ཡོད་པ་ལྟར་གསང་སྔགས་རྡོ་རྗེ་ཐེག་པའི་ཐབས་ལམ་"
706862,709932,3070,"ཉམས་སུ་བླང་ན་མྱུར་དུ་ས་ལམ་གྱིས་གོ་ཆོད་འགྲོ་རྒྱུ་རེད།"
709932,715161,5229,"ནམ་ཡང་སྤྲང་པོ་ཆགས་རྒྱུ་མེད་པའི་ནོར་མཆོག་ཏུ་གྱུར་པ་བསོད་ནམས་དང༌།"
715161,718628,3467,"ཡེ་ཤེས་ཀྱི་ཚོགས་གཉིས་བསག་ཐུབ་ན་སྐྱེ་བ་མང་པོ་ལ་སོང་ནའང་"
718628,720722,2094,"ཡོན་ཏན་གོང་འཕེལ་དུ་འགྲོ་བ་མ་གཏོགས་"
720722,723782,3060,"ཚོགས་གཉིས་ཀྱིས་གཏོང་རྒྱུ་མ་རེད་དུས་དེ་རེད་ཟེར།"
723782,728551,4769,"འཇིག་རྟེན་སྐྱེ་བོ་རྣམས་ཀྱིས་ཚོང་གི་ཁེ་སྤོགས་སུ་ཆོས་པ་རབ་ཞག་སྐྱེད།"
728551,732877,4326,"འབྲིང་ཟླ་སྐྱེད། ཐ་མ་ལོ་སྐྱེད་ཀྱི་ཚུལ་དུ་ཉམས་སུ་བླང་བར་བྱེད་དགོས།"
732877,735862,2985,"ཟས་སྐོམ་གྱི་བཅུད་ཟས་ཞིམ་པོ་དང༌།"
735862,739286,3424,"སྐོམ་བཏུང་བ་འཐུང་བར་འདོད་པའི་ཚུལ་དུ་བླ་མའི་གདམས་ངག་འདི་"
739286,743232,3946,"ཉམས་སུ་བླང་སྟེ་ཉིན་རེ་བཞིན་དུ་བྱས་ན་དེ་ཡོན་ཏན་ཆེ་བ་ཡིན་པས།"
743232,745949,2717,"དེ་ལྟར་སུས་བྱས་ན་རྒྱལ་བ་གོང་མའི་བརྒྱུད་པ་ཟིན་ཏེ་"
745949,748083,2134,"རྒྱལ་བ་གོང་མ་དང་གཅིག་པ་འོང་རྒྱུ་ཡིན།"
748083,752164,4081,"(273) རིག་པ་ལམ་གཞུག་གདམས་ངག་རྣམ་དྲུག་ནི། །སྐབས་སུ་རང་སྣང་མཐུན་པའི་རྐྱེན་གྲོགས་ལྟོས། །"
752164,755797,3633,"རང་སྣང་ཤེས་པས་ཉམས་མྱོང་གྲོགས་སུ་འཆར། །སྐབས་སུ་མི་མཐུན་གནོད་པའི་རྐྱེན་སྣང་ལྟོས། །"
755797,759436,3639,"འཁྲུལ་པ་ཞེན་ལོག་གནད་དུ་ཆེ་བ་ཡིན། །སྐབས་སུ་གྲོགས་དང་གཞན་གྱི་བླ་མ་ལྟོས། །"
759436,763033,3597,"བཟང་ངན་ཤེས་ན་ཉམས་ལེན་བསྐུལ་མ་ཡིན། །སྐབས་སུ་མཁའ་ལ་འབྱུང་བཞིའི་ཆོ་འཕྲུལ་ལྟོས། །"
763033,766635,3602,"སེམས་ཉིད་ངང་དུ་འབད་རྩོལ་ཞིག་པ་ཤེས། །སྐབས་སུ་རང་གི་ཡུལ་མཁར་ལོངས་སྤྱོད་ལྟོས། །"
766635,770238,3603,"སྒྱུ་མར་ཤེས་པས་འཁྲུལ་སྣང་ཞེན་པ་ལོག །སྐབས་སུ་གཞན་གྱི་མི་ནོར་ལོངས་སྤྱོད་ལྟོས། །"
770238,773959,3721,"སྙིང་རྗེར་ཤེས་པས་འཁོར་བའི་འདོད་པ་སྤོང༌། །མདོར་ན་སྣ་ཚོགས་སྣང་བའི་ཆོས་རྣམས་ལ། །"
773959,775782,1823,"རང་བཞིན་བརྟགས་པས་བདེན་ཞེན་འཁྲུལ་པ་འཇིག །"
775782,781985,6203,"ཅེས་པའི་སྒོ་ནས་གསུངས། ད་ཉམས་ལེན་གྱི་རིག་པ་འདི་ཉིད་ལམ་མཐར་ཕྱིན་པ་ལ་"
781985,786087,4102,"གདམས་ངག་རྣམ་པ་དྲུག་ཡོད། སྣང་བ་དཔེ་ཆ་ཤར་ཟེར་མཁན་འདི་རེད།"
786087,789983,3896,"སྐབས་སྐབས་སུ་རང་གི་མཐོང་སྣང་གི་མཐུན་པའི་རྐྱེན་དང་འགྲོགས་པ་"
789983,793148,3165,"བླ་མ་བཟང་པོ་དང་རྡོ་རྗེ་མཆེད་གྲོགས་ལ་སོགས་པ་ལ་ལྟོས།"
793148,796586,3438,"དེ་ལྟར་བྱས་ན་དེ་ཐམས་ཅད་ཀྱི་བྱིན་རླབས་རང་ལ་ཞུགས་ཏེ་"
796586,799458,2872,"རང་གི་སྣང་བ་ཤེས་པས་ཉམས་མྱོང་གྲོགས་སུ་འཆར་ཏེ།"
799458,801408,1950,"བླ་མ་དམ་པའི་མཛད་སྤྱོད་ལ་བརྟེན་ཏེ་"
801408,803988,2580,"རང་གིས་དམ་པའི་རྣམ་མཐར་ཡིད་ལ་བྱེད་པ་དང༌།"
803988,805742,1754,"མཆེད་གྲོགས་བཟང་པོའི་ཉམས་ལེན་ལ་བརྟེན་"
805742,807728,1986,"རྟོགས་པ་བོགས་འཐོན་པར་འགྱུར་བ་ཡིན།"
807728,809700,1972,"སྐབས་སུ་རང་དང་མི་མཐུན་པའི་གནོད་པའི་"
809700,812795,3095,"དགྲ་གདོན་བགེགས་ལ་སོགས་པ་ལ་ལྟོས་ནས་བཟུང༌།"
812795,814307,1512,"དེ་ནས་བསགས་པ་ཐམས་ཅད་འཛད༌།"
814307,819301,4994,"མཐོན་པོ་ཐམས་ཅད་ལྷུང༌། སྐྱེ་བའི་མཐའ་མ་འཇིག །"
819301,821377,2076,"འདུས་པ་ཐམས་ཅད་འབྲལ་འགྲོ་བ་ཡིན་པས་"
821377,824131,2754,"ཁམས་གསུམ་འཁོར་བའི་འཁྲུལ་པ་འདི་ལ་སྙིང་པོ་མིན་འདུག་བསམ་སྟེ།"
824131,828575,4444,"དེ་ལ་ཞེན་པ་ལོག་པའི་ངེས་འབྱུང་རྒྱུད་ལ་སྐྱེ་བས་དེ་ལྟར་དུ་འགྱུར་བ་ཡིན།"
828575,831768,3193,"སྐབས་སུ་གྲོགས་བཟང་པོ་དགེ་བའི་གྲོགས།"
831768,833596,1828,"ངན་པ་སྡིག་པའི་གྲོགས་དང༌།"
833596,838264,4668,"གཞན་གྱི་བླ་མ་མཚན་ཉིད་དང་ལྡན་མི་ལྡན་ཐམས་ཅད་ལ་ལྟོས།"
838264,840200,1936,"བཟང་པོའི་ཡོན་ཏན་འདི་དེ་འདྲའི་མེད་དུས་"
840200,842270,2070,"ཡོན་ཏན་འབྱུང་ན་ཐར་པའི་ལམ་འདི་འདྲ་རེད།"
842270,845446,3176,"ངན་པའི་ཡོན་ཏན་འདི་ལྟ་འོང་དུས་འདིའི་སྐྱོན་དེ་འདྲ་རེད་ཟེར་"
845446,848146,2700,"རང་གིས་བཟང་པོའི་ཡོན་ཏན་རྒྱུད་ལ་ལེན།"
848146,852257,4111,"ངན་པའི་སྐྱོན་གྲོགས་སྤང་བར་འགྱུར་བས་ཉམས་ལེན་གྱི་བསྐུལ་མ་འབྱུང་བ་ཡིན།"
852257,854801,2544,"སྐབས་སུ་ནམ་མཁའ་ལ་འབྱུང་བཞིའི་ཆོ་འཕྲུལ་གྱིས་"
854801,857215,2414,"རི་རབ་གླིང་བཞི་ལ་སོགས་པ་ཚུར་ཆགས་འོང་བ།"
857215,859357,2142,"ཆུ་དང་མེ་ལ་སོགས་པས་ཕར་འཇིག་འགྲོ །"
859357,863350,3993,"དབྱར་དགུན་སྟོན་དཔྱིད་དུས་ཀྱི་འབྱུང་བའི་ཆོ་འཕྲུལ་འདི་ལ་ལྟོས་དང༌།"
863350,866666,3316,"དཔེར་ན་འདི་འབྱུང་བ་བཞིའི་ཆོ་འཕྲུལ་ག་ཚོད་བསྟན་ན་"
866666,869569,2903,"ནམ་མཁའ་ལ་སྐྱེ་བྲི་མེད་པ་བཞིན་དུ་སེམས་ཉིད་ཀྱི་ངང་དུ་"
869569,872714,3145,"འཁྲུལ་པའི་རྣམ་རྟོག་གི་འབད་རྩོལ་ཞིག་པའི་གནས་ལུགས་འདི་ཤེས་སོང་བ་ཡིན།"
872714,876575,3861,"སྐབས་སུ་རང་གི་ཡུལ་མཁར་དང་ལོངས་སྤྱོད་ཐམས་ཅད་ལ་ལྟོས་དང༌།"
876575,878437,1862,"རང་གཞོན་པའི་སྐབས་སུ་གང་འདྲ་ཡོད།"
878437,881098,2661,"དར་ལ་བབ་པའི་སྐབས་སུ་གང་འདྲ་ཡིན།"
881098,883250,2152,"རྒས་པའི་སྐབས་སུ་ད་ནིང་གི་དུས་རབས་ཐམས་ཅད་"
883250,887968,4718,"བདེ་ན་བདེ་གཅིག་མ་དང༌། སྡུག་ན་སྡུག་གཅིག་མ་རེད་ཡོད་རྒྱུ་མ་རེད།"
887968,890277,2309,"འདི་སྣང་ཐམས་ཅད་སྒྱུ་མ་ཤེས་པས་འཁྲུལ་པའི་"
890277,893864,3587,"སྣང་བའི་རྗེས་སུ་བསྟེན་རྒྱུ་མིན་འདུག་བསམ་ཞེན་པ་ལོག་འགྲོ་བ་ཡིན།"
893864,896285,2421,"སྐབས་སུ་གཞན་གྱི་མི་ནོར་ལོངས་སྤྱོད་ལ་ལྟོས།"
896285,899152,2867,"ཁ་ཤས་ནོར་ལོངས་སྤྱོད་གསོག་གསོག་ཁ་ལ་"
899152,901905,2753,"བསགས་མ་ཐུབ་པ་དེའི་སྔོན་དུ་ཤི་བ་དང༌།"
901905,906756,4851,"ཁ་ཅིག་ནོར་གྱི་དོན་དག་ལ་ཆགས་སྡང་མང་པོ་བྱས་སྲོག་འདོར་བ་དང༌།"
906756,909628,2872,"ཁ་ཅིག་ནོར་གྱི་དོན་དུ་རྐུ་བྱེད་པ་ལ་སོགས་པ་བརྟེན་ཏེ་"
909628,911360,1732,"རྒྱལ་པོའི་ཁྲིམས་ཕོག་པ་ལྟ་བུ་དང༌།"
911360,914544,3184,"ཁ་ཅིག་ནོར་ལོངས་སྤྱོད་ཐམས་ཅད་བཙན་པོས་འཕྲོག་འགྲོ་བ་ལ་བརྟེན་"
914544,916572,2028,"རང་སྡུག་བསྔལ་ཡོད་པ་ཤེས་འགྲོ་དུས།"
916572,918993,2421,"དེ་ནས་འཁྲུལ་པའི་སེམས་ཅན་འདི་རྣམས་དེ་འདྲ་ཞིག་འདུག་བསམ་"
918993,923433,4440,"སྙིང་རྗེ་ཤེས་པའི་སྒོ་ནས་ཁམས་གསུམ་འཁོར་བའི་བྱ་བ་མི་འདོད་པས་"
923433,925985,2552,"འདོད་པ་སྤང་བར་འགྱུར་བ་ཡིན། མདོར་ན།"
925985,929618,3633,"དཔེ་ཆ་ཕྱི་རོལ་ཡོད་དུ་ཆུག །ཡིག་ནག་དཔེ་ཆ་བལྟ་མི་དགོས། །གསུངས་དེ་རེད་དུས།"
929618,931359,1741,"སྣ་ཚོགས་སྣང་བའི་ཆོས་འདི་ཐམས་ཅད་"
931359,934981,3622,"རྟེན་འབྲེལ་སྒྱུ་མ་ལྟ་བུ་བཤད་ཤེས་ན་བདེན་ཞེན་གྱི་འཁྲུལ་པ་འདི་"
934981,937961,2980,"འཇིག་མི་འགྲོ་བའི་ཐབས་ཡོད་རྒྱུ་མ་རེད་དུས་དེ་ལྟར་དགོས།"
937961,942035,4074,"(274) བལྟས་པས་ལེགས་པར་མཐོང་བའི་ཆོས་དྲུག་ནི། །ཕྱི་རོལ་སྣང་བ་དུས་བཞིའི་འགྱུར་ལྡོག་ལྟོས། །"
942035,946323,4288,"མི་རྟག་སྐྱོ་ཤས་བློ་སྣ་ཐུང་བ་འཆར། །ཕན་བཏགས་ལན་དུ་གནོད་པ་བྱེད་པ་ལྟོས། །"
946323,949730,3407,"སྙིང་ནས་ཞེན་ལོག་ཐུན་མོང་མ་ཡིན་འཆར། །དོན་མེད་གཞན་གྱིས་ཆགས་སྡང་བྱེད་པ་ལྟོས། །"
949730,953688,3958,"ངེས་འབྱུང་དྲག་པོས་གང་ལའང་དགོས་མེད་འཆར། །བསྐྱངས་པའི་བུ་ཚས་ཕ་མར་མི་བསྟོངས་ལྟོས། །"
953688,957401,3713,"གཞན་ལ་བློ་ལྟོས་རེ་བ་ཆུང་བ་འཆར། །འབྱོར་ལྡན་ཤི་ནས་སྒྲེན་མོར་སོང་བ་ལྟོས། །"
957401,960994,3593,"ཡོ་བྱད་གཉེན་འདུན་ཞེན་པ་ལོག་པ་འཆར། །ཐར་ལམ་དེད་དཔོན་བླ་མའི་སྐུ་དྲིན་ལྟོས། །"
960994,964674,3680,"སྙིང་ནས་མོས་གུས་མཆི་མ་གཡོ་བ་འཆར། །དེ་ལྟར་བདེ་སྡུག་འཁྲུལ་པའི་རྐྱེན་རྣམས་ལ། །"
964674,967175,2501,"ལེགས་པར་བསམས་ཏེ་ངེས་འབྱུང་སྐྱོ་ཤས་བསྐྱེད། །"
967175,974071,6896,"ཅེས་པ་སྟེ། དེ་ཕྱི་རོལ་ཡུལ་གྱི་སྣང་བ་འདི་ལ་རང་བཞིན་གྱིས་"
974071,975931,1860,"བརྟག་དཔྱད་ལེགས་པ་ཅན་ཞིག་གཏང་ན།"
975931,979557,3626,"ཉམས་ལེན་གྱི་བོགས་འདོན་ལེགས་པ་འབྱུང་བའི་ཆོས་དྲུག་ཡོད།"
979557,982859,3302,"ག་རེ་ཟེར་ན། ཕྱི་རོལ་གྱི་སྣང་བ་ལ་དབྱར་དགུན་སྟོན་དཔྱིད་"
982859,985203,2344,"དུས་བཞིའི་འགྱུར་ལྡོག་འདི་ལ་ལྟོས་དང༌།"
985203,988745,3542,"དབྱར་གྱི་དུས་ཚོད་དུ་སྟོན་ཁ་མེད་པ།"
988745,990490,1745,"སྟོན་ཁའི་དུས་སུ་དགུན་ཁ་མེད་པ།"
990490,994713,4223,"དགུན་ཁའི་དུས་དབྱར་ཁ་ལ་མེད་པ་འགྱུར་ལྡོག་ཡོད་པ་ཅན་ཐམས་ཅད་"
994713,998546,3833,"མི་རྟག་པ་རེད་འདུག །ད་འདི་ལ་ཡུན་རིང་པོ་ཞིག་དབྱར་ལོངས་སྤྱོད་འདི་ལ་"
998546,1000030,1484,"ལོངས་སུ་སྤྱོད་བསྡད་བསམ་བསྡད་ན།"
1000030,1002934,2904,"ཡུན་རིང་སྤྱོད་སྣང་མེད་པ་ཟླ་བ་གསུམ་གྱི་སྒོ་ནས་"
1002934,1005823,2889,"རྫོགས་འགྲོ་བ་ཡིན་པས་ན་བློ་སྣ་ཐུང་ཐུང་ཤར་ཏེ་"
1005823,1011321,5498,"རྟག་འཛིན་གྱི་ཞེན་པ་འདི་འཇིག་འགྲོ་བ་ཡིན།"
1011321,1013487,2166,"ཕ་མ་སྤུན་མཆེད་ལ་སོགས་པ་དང༌།"
1013487,1016631,3144,"དཔོན་པོས་མི་སེར་ལ་སོགས་ལ་ཕ་ལ་ཕན་བཏགས་ན་"
1016631,1018975,2344,"ཚུར་དེ་ལན་དུ་གནོད་པ་བྱེད་པ་སྟེ།"
1018975,1022315,3340,"བུ་བརྒྱུད་ཀྱིས་ཕ་མ་གཉིས་བསད་པ་དང༌།"
1022315,1026269,3954,"དཔོན་པོ་ལ་མི་སེར་གྱིས་ངོ་ལོག་བྱས་པ་ལ་སོགས་པ་ལྟོས་དང༌།"
1026269,1029587,3318,"དེ་ཁམས་གསུམ་འཁོར་བའི་བྱ་བ་ལ་དགོས་པ་མིན་འདུག་སྙམ་ནས་"
1029587,1033127,3540,"སྙིང་ནས་ཞེན་པ་ལོག་པ་ཐུན་མོང་མ་ཡིན་པ་འཆར་དུ་འོང་བ་ཡིན།"
1033127,1036682,3555,"དོན་མེད་པ་རྒྱལ་ཁབ་ཐམས་ཅད་རང་ཕྱོགས་ལ་ཆགས།"
1036682,1039137,2455,"གཞན་ཕྱོགས་ལ་སྡང༌། དེ་ཆགས་སྡང་དབང་གིས་"
1039137,1042669,3532,"དམག་འཁྲུག་འཁྲུག་རྩོད་ལས་ཀ་མང་པོ་བྱས་པ་ལ་ལྟོས་དང༌།"
1042669,1046862,4193,"ལས་ཀ་བྱེད་བཞིན་པའི་ངང་ནས་རང་ཉིད་ཤི་ཚེ་མཐར་མི་ཕྱིན།"
1046862,1049331,2469,"བསམ་དོན་མི་འགྲུབ་ངང་ནས་ཐད་འགྲོ་བ་ཡིན་པས་"
1049331,1051679,2348,"ངེས་འབྱུང་དྲག་པོའི་སྒོ་ནས་ཚེ་འདིའི་"
1051679,1054137,2458,"བྱ་བ་གང་ལའང་དགོས་མེད་དུ་འགྱུར་བ་ཡིན།"
1054137,1060515,6378,"ཆུང་ནས་ཆེ་བར་དུ་བྱམས་པས་བསྐྱངས་བའི་བུ་ཚ་རྣམས་ཀྱིས་ཕ་མ་ལ་"
1060515,1063590,3075,"ཚུར་བྱམས་པོ་མི་བྱེད་པ་ལྟོས་ཏེ་དེ་བྱས་ན།"
1063590,1066398,2808,"གཞན་ལ་རེ་བ་ཆེན་པོ་བྱས་ནས་ངས་ཕ་ཕན་བཏགས་ཡོད་རེད།"
1066398,1067560,1162,"ང་ལ་ཚུར་བཏགས་འོང༌།"
1067560,1068850,1290,"སྤུན་མཆེད་ཀྱིས་ཕན་བཏགས་འོང༌།"
1068850,1072362,3512,"ཕ་མས་ཕན་བཏགས་ཟེར་རེ་བ་འདི་ཆུང་ཆུང་ལ་འཆར་འགྲོ་བ་ཡིན།"
1072362,1075536,3174,"འབྱོར་བ་དང་ལྡན་པའི་གང་ཟག་ཐམས་ཅད་ཤི་འགྲོ་བའི་ཚེ་ན།"
1075536,1080242,4706,"རང་གིས་གཅེས་པར་བསྐྱངས་བའི་ལུས་དེ་ལ་རོ་ཞེས་ཤུལ་དུ་བཞག་ནས་"
1080242,1082755,2513,"བར་དོ་ལ་གཅེར་བུ་སྒྲེན་མོར་སོང།"
1082755,1086768,4013,"མཆན་ཁུང་ལག་ཏུ་བཅུག་སྟེ་ཆ་མེད་ཀྱིས་རྒྱུས་མེད་གཅིག་པུར་སོང་བ་ལྟོས་དང༌།"
1086768,1089936,3168,"གཉེན་དང་ལོངས་སྤྱོད་ལ་སོགས་པ་འདི་ཐམས་ཅད་ལ་"
1089936,1092099,2163,"ཞེན་ཆགས་བྱེད་ནས་དགོས་པ་གང་ཡང་མིན་འདུག །"
1092099,1094544,2445,"ཤི་དུས་ནི་གྲོགས་སུ་གྲུབ་པ་མིན་འདུག་འཆར་བ་ཡིན།"
1094544,1098613,4069,"ཐར་པའི་ལམ་གྱི་དེད་དཔོན་བླ་མ་དམ་པའི་སྐུ་དྲིན་ལ་ལྟོས་དང༌།"
1098613,1101890,3277,"བླ་མ་དམ་པའི་ཆོས་ཀྱི་ཡོན་ཏན་རྒྱུད་ལ་འབྱོར་སོང་བའི་གང་ཟག་འདི།"
1101890,1106478,4588,"འཕགས་པའི་གང་ཟག་ཐམས་ཅད་ངན་སོང་ལྟ་བུ་ཞིག་ལ་བྱོན་སོང་ནའང་"
1106478,1109796,3318,"རང་གི་ཡོན་ཏན་མི་ཉམས་ཀྱི་སྟེང་དུ་གཞན་ལ་ཕན་གདགས་འོང་རྒྱུ་རེད།"
1109796,1112546,2750,"དེ་ཕན་བཏགས་པ་འདི་སུའི་བཀའ་དྲིན་རེད་ཟེར་ན།"
1112546,1114889,2343,"འཕགས་པའི་གང་ཟག་འདིས་བླ་མ་དགེ་བའི་བཤེས་གཉེན་"
1114889,1117042,2153,"ཁྱད་པར་ཞིག་ལ་བསྟེན་ཏེ་བླ་མའི་ཡོན་ཏན་རེད།"
1117042,1120386,3344,"བླ་མའི་ཡོན་ཏན་དང་བཀའ་དྲིན་དྲན་ཏེ་མོས་གུས་ཀྱི་སྒོ་ནས་"
1120386,1121938,1552,"མཆི་མ་འཁྲུག་པར་འགྱུར་བ་ཡིན།"
1121938,1126136,4198,"དེ་ལྟར་དུ་འཇིག་རྟེན་གྱི་བདེ་བ་དང་སྡུག་བསྔལ་འཁྲུལ་པའི་རྐྱེན་འདི་ཐམས་ཅད་"
1126136,1128152,2016,"རྟག་པ་དང་བརྟན་པ་ཨེ་འདུག །"
1128152,1130737,2585,"བསམ་པ་བཞིན་དུ་གྲུབ་ཀྱི་ཨེ་འདུག་ལེགས་པར་བསམ་ན་"
1130737,1133936,3199,"ཁམས་གསུམ་འཁོར་བ་ལ་ངེས་འབྱུང་དང་སྐྱོ་ཤས་བསྐྱེད་ཚུགས་པ་ཡིན།"
1133936,1137821,3885,"(275) སྐབས་སུ་ལེགས་པར་ལྟ་བའི་ཆོས་དྲུག་ནི། །སྐབས་སུ་རང་གཞན་ལུས་ཀྱི་བྱེད་སྤྱོད་ལྟོས། །"
1137821,1143517,5696,"གར་མཁན་རྩེད་མོ་འདྲར་མཐོང་བདེན་མེད་འཆར། །སྐབས་སུ་ངག་གི་སྨྲ་བརྗོད་སྒྲ་ལ་ལྟོས། །"
1143517,1147245,3728,"གྲགས་སྟོང་བྲག་ཅ་འདྲར་མཐོང་བརྗོད་མེད་འཆར། །སྐབས་སུ་ཡིད་ཀྱི་བདེ་སྡུག་ཅི་ཤར་ལྟོས། །"
1147245,1151153,3908,"རིག་པའི་རོལ་པར་མཐོང་བས་གནས་ལུགས་འཆར། །སྐབས་སུ་འགྱུ་དྲན་རྟོག་པའི་རང་ངོ་ལྟོས། །"
1151153,1154860,3707,"རང་ཡལ་ཤེས་པ་ཆོས་སྐུ་ཅེར་མཐོང་འཆར། །སྐབས་སུ་སེམས་ཉིད་མ་གཡོས་ངང་ལ་ལྟོས། །"
1154860,1159779,4919,"འཕྲོ་འདུ་མེད་མཐོང་ཟད་པའི་དགོངས་པ་འཆར། །སྐབས་སུ་ཅོག་བཞག་བྱ་བཙལ་བྲལ་ལ་ལྟོས། །"
1159779,1164404,4625,"བྱར་མེད་མཐོང་བས་བློ་བདེ་ཁོང་ནས་འཆར། །དེ་ལྟར་སུས་ཤེས་ཟབ་མོའི་དོན་ལ་མཁས། །"
1164404,1170709,6305,"ཞེས་པ་བསྟན་ནས། ཡང་སྐབས་སུ་རང་གི་སེམས་རྒྱུད་ལ་ལེགས་པར་ལྟ་བའི་ཆོས་དྲུག་བྱས་ན་"
1170709,1173502,2793,"དེས་ཉམས་དང་རྟོགས་པའི་བསྐུལ་མ་འོང༌། གང་རེད་ཟེར་ན།"
1173502,1175935,2433,"སྐབས་སུ་རང་ཡིན་ན་འདྲ། གཞན་ཡིན་ན་འདྲ།"
1175935,1178434,2499,"ལོ་གཞོན་དུས་བྱ་སྤྱོད་གང་འདྲ་བྱས།"
1178434,1180564,2130,"ད་ད་ལྟ་དར་ལ་བབ་དུས་གང་འདྲ་བྱེད།"
1180564,1183049,2485,"སང་རྒས་འགྲོ་དུས་གང་འདྲ་བྱེད་ཀྱི་འདུག་ལྟོས་དང༌།"
1183049,1187960,4911,"གར་མཁན་གྱི་རྩེད་མོ་འདྲ་ཞིག་མ་གཏོགས། གྲུབ་པ་དང༌།"
1187960,1190783,2823,"རང་གིས་བསམ་པ་བཞིན་དུ་མཐོང་བ་ཡོད་པ་མ་ཡིན།"
1190783,1194207,3424,"འཇིག་རྟེན་གྱི་སྤྱོད་ལམ་ཐམས་ཅད་བདེན་མེད་རྨི་ལམ་ལྟ་བུ་ཡིན།"
1194207,1197017,2810,"སྐབས་སུ་ཆུང་ནས་ད་བར་དུ་རང་གིས་སྐད་ཆ་"
1197017,1199117,2100,"གང་འདྲ་བཤད་དེ་སྐད་ཆ་ཐམས་ཅད་ལ་ལྟོས།"
1199117,1203800,4683,"བསྟོད་ར་བྱས་པ་ཐམས་ཅད་ཀྱང་ད་ལྟ་དེ་བཞིན་དུ་བསྟོད་པའི་འབྲས་བུ་ཅི་འདུག །"
1203800,1206658,2858,"སྨད་ར་བྱས་པ་ཐམས་ཅད་ཀྱི་སྨད་པའི་འབྲས་བུ་ཅི་འདུག་ལྟོས།"
1206658,1210480,3822,"སྒྲ་ཐམས་ཅད་གྲགས་སྟོང་བྲག་ཅ་ལྟ་བུ་ཡིན་པ་ཤར་ཏེ་"
1210480,1213627,3147,"བརྗོད་མེད་ཀྱི་རྟོགས་པ་ཉམས་སུ་ལེན་པ་ལ་བྱ་བ་ཡིན།"
1213627,1217911,4284,"སྐབས་སུ་རང་ཨ་མ་ལས་སྐྱེས་ནས་ད་བར་སེམས་ལ་བདེ་བ་ག་ཚོད་བྱུང༌།"
1217911,1221138,3227,"སྡུག་བསྔལ་ག་ཚོད་བྱུང༌། བདེ་བས་ཕན་བཏགས་པ་བརྟན་པོ་ཨེ་འདུག །"
1221138,1223367,2229,"སྡུག་བསྔལ་གྱིས་གནོད་བསྐྱལ་བ་བརྟན་པོ་ཨེ་འདུག་ལྟོས།"
1223367,1225980,2613,"བདེ་སྡུག་ཐམས་ཅད་རིག་པའི་རོལ་པ་རུ་ཤར་བས་"
1225980,1228392,2412,"གནས་ལུགས་མ་བཅོས་པ་འཕོ་འགྱུར་དང་བྲལ་བ་འཆར།"
1228392,1231358,2966,"སྐབས་སུ་རང་གི་སེམས་ལ་རྣམ་རྟོག་གི་འགྱུ་བ་འདི་"
1231358,1234580,3222,"དྲན་མི་དྲན་པ་སྔོན་སོང་གི་བག་ཆགས་ཀྱི་རྗེས་དཔྱོད་པ།"
1234580,1236148,1568,"མ་འོངས་རྣམ་རྟོག་གིས་མདུན་བསུ་བ།"
1236148,1239165,3017,"ད་ལྟ་རིག་པ་ཅི་ཡན་དུ་ཤོར་བའི་ངོ་བོ་ལ་ལྟོས་དང༌།"
1239165,1241917,2752,"ཐམས་ཅད་ཤར་མ་ཐག་ཏུ་ཕར་ཡལ་འགྲོ་བ་མ་གཏོགས་"
1241917,1245552,3635,"རྣམ་རྟོག་གིས་ཕན་གནོད་བྱེད་པ་གཅིག་ཀྱང་ཡོད་རྒྱུ་མ་རེད་དུས།"
1245552,1247293,1741,"སྐྱེ་འགག་གནས་གསུམ་བྱེད་ས་འདི་སེམས་ཉིད་"
1247293,1251252,3959,"ཆོས་སྐུའི་ངོ་བོ་འཕོ་འགྱུར་མེད་པ་འདི་རེད་དུས་དེ་ཅེར་རེ་མཐོང་བ་ཡིན།"
1251252,1256665,5413,"སྐབས་སུ་སེམས་ཉིད་ལ་མ་གཡོས་ཏེ་གཉུག་མ་རང་བབས་ཀྱི་ངང་དུ་ལྟོས།"
1256665,1259097,2432,"རྣམ་རྟོག་གི་འཕྲོ་འདུ་ཐམས་ཅད་ནམ་མཁའ་ལ་"
1259097,1263428,4331,"སྤྲིན་དེངས་བ་བཞིན་འགྲོ་དུས་ཆོས་ཉིད་ཟད་པའི་དགོངས་པ་འཆར་འོང་བ་ཡིན།"
1263428,1266247,2819,"སྐབས་སུ་མ་བཅོས་པ་ཅོག་གེ་མཉམ་པར་བཞག་སྟེ་"
1266247,1267734,1487,"བྱ་རྩོལ་དང་བྲལ་བ་ལ་ལྟོས།"
1267734,1270264,2530,"བྱ་བྱེད་ཀྱིས་ཕན་ཐོགས་མིན་འདུག །"
1270264,1272117,1853,"བྱར་མེད་གཉུག་མའི་ངང་དུ་བསྡད་ན་"
1272117,1274342,2225,"གུ་ཡངས་བློ་བདེ་ཁོང་ནས་ཤར་བ་ཡིན།"
1274342,1278075,3733,"དེ་ལྟར་སུ་ཤེས་ཟབ་མོ་རྫོགས་པ་ཆེན་པོའི་དོན་ལ་མཁས་པར་འགྱུར་བ་ཡིན།"
1278075,1282476,4401,"(276) རང་བཞིན་ལེགས་པར་བསམ་པའི་ཆོས་དྲུག་ནི། །སྐྱེ་རྒ་ན་འཆིའི་དམག་ལ་བག་ཟོན་བསྐྱེད། །"
1282476,1287450,4974,"སྔར་བསགས་ལས་ཀྱི་བུ་ལོན་ད་རེས་སྦྱངས། །གཟུང་འཛིན་འཇིགས་པའི་འཕྲང་ལས་ད་རེས་བྲོས། །"
1287450,1292906,5456,"རྣམ་སྨིན་སྡིག་པའི་ཁུར་པོ་རྒྱབ་ཏུ་བོར། །འཛད་ངེས་ཚེ་ཡི་ཐར་ལམ་བྱང་ཆུབ་སྒྲུབས། །"
1292906,1296828,3922,"འཆི་བའི་ལ་ཆེན་རྒལ་ལ་བསམ་བློ་ཐོང༌། །དེ་ལྟར་བྱས་ན་ཐར་བའི་སྐམ་སར་སྙེགས། །"
1296828,1302173,5345,"ཞེས་པ་སྟེ། ད་རང་བཞིན་ལེགས་པར་བསམ་པའི་ཆོས་དྲུག་འདི་བྱས་ན།"
1302173,1306868,4695,"འདི་ཆོས་དྲུག་འདི་གཏན་གཏན་འགྲུབ་རྒྱུ་ཡོད་རྒྱུ་རེད། དེ་གྲུབ་པའི་རྒྱུ་མཚན་ག་རེ་ཟེར་ན།"
1306868,1311110,4242,"སྐྱེ་རྒ་ན་འཆིའི་དམག་གིས་དེ་སྔ་ག་ཚོད་སྡུག་བསྔལ་སྟེར་བསྡད་ལྟོས་དང༌།"
1311110,1313729,2619,"དེ་སྐྱེ་རྒ་ན་འཆིའི་དམག་འདི་ལ་བག་ཟོན་བྱེད་ནས་"
1313729,1318091,4362,"སྐྱེ་རྒ་ན་འཆི་མེད་པའི་གོ་འཕང་ཞིག་བསྒྲུབ་དགོས་འདུག་བསམ་རྒྱུ་ཡོད་རྒྱུ་རེད།"
1318091,1323663,5572,"དེ་ནས་སྐྱེ་བ་སྔ་མ་རང་གིས་ཕ་ལ་སེམས་ཅན་གཞན་ལ་གནོད་པ་བྱས་པ།"
1323663,1328231,4568,"ནོར་འཕྲོག་པ་དེ་ཐམས་ཅད་ཀྱི་ལས་ཀྱིས་ད་ལྟ་འདིའི་སྟེང་དུ་"
1328231,1332475,4244,"ན་ཚ་གདོན་བགེགས། ནོར་ལོངས་སྤྱོད་རྐུ་མས་ཁྱེར་ཤོར་བ་ལ་སོགས་པ་"
1332475,1337208,4733,"བུ་ལོན་ཡོད་རྒྱུ་རེད་དུས། དེ་ད་རེས་དེ་ལ་གནོད་ལན་གནོད་པ་མ་བྱེད་པ་"
1337208,1341319,4111,"བྱང་ཆུབ་ཀྱི་སེམས་ཀྱིས་བདེ་སྡུག་གཏོང་ལེན་བྱས་ན་དེ་བུ་ལོན་འདི་སྦྱང་འགྲོ་བ་ཡིན།"
1341319,1345753,4434,"གཟུང་བ་ཡུལ་དང་འཛིན་པ་སེམས་གཉིས་མི་རྟག་རྨི་ལམ་ལྟ་བུ་འདི་"
1345753,1350945,5192,"གཟུང་འཛིན་གྱི་འཇིགས་པ་འདི་འཕྲང་ཡོད་པ། དེའི་ནང་དུ་ཚུད་ན་"
1350945,1354686,3741,"མགོ་འཐོན་དཀའ་རྒྱུ་རེད་དུས། གཟུང་འཛིན་གྱི་འཇིགས་པ་འཕྲང་འདི་ལས་"
1354686,1358273,3587,"ད་རེས་བྲོས་ཨེ་ཐུབ་མི་ཐུབ་ཅིག་ཡོད་དགོས། ཚེ་རབས་ཐོགས་མེད་ནས་"
1358273,1361786,3513,"ད་ལྟ་ཡན་ཆད་དུ་བསགས་པའི་རྣམ་སྨིན་སྡིག་པའི་རི་བོ་རྒྱ་ཆེན་པོ་ཞིག་"
1361786,1365146,3360,"རྒྱབ་ཏུ་ཁུར་བསྡད་ཡོད་རྒྱུ་རེད། དེ་ལ་གཉེན་པོ་སྟོབས་བཞིའི་སྒོ་ནས་"
1365146,1368934,3788,"བཤགས་པ་ཕུལ་ཏེ་མཁྲེགས་པོ་ལྟ་བུ་འདི་བོར་ཨེ་ཐུབ་ལྟོས།"
1368934,1373026,4092,"འཛད་ངེས་པ་འདི་གང་རེད་ཟེར་ན། ཨ་མ་ལས་སྐྱེས་ནས་ད་བར་དུ་"
1373026,1375539,2513,"ཉི་མ་རེ་རེ་བཞིན་དུ་ཚེ་ཐུང་དུ་འགྲོ་ཡི་རེད་མ་གཏོགས།"
1375539,1380956,5417,"ཚེ་རིང་དུ་འགྲོ་ཡི་ཡོད་རྒྱུ་མ་རེད། ཚེ་འདི་མ་ཟད་པའི་བར་ལ་"
1380956,1385571,4615,"ཐར་ལམ་བྱང་ཆུབ་ཀྱི་གོ་འཕང་ཞིག་བསྒྲུབ་ཐུབ་ན་ཚེ་ཡོད་པ་འདི་གོ་ཆོད་པ་རེད་དུས།"
1385571,1390410,4839,"རྣམ་གཡེང་དང་འདུ་འཛི་མ་བྱེད། མ་འོངས་པ་ན་འཆི་བ་ཐོག་ཏུ་འབབ་དུས་"
1390410,1393601,3191,"ལ་ཆེན་པོ་ཞིག་བརྒལ་རྒྱུ་རེད་དུས། ལ་ཆེན་པོ་ཞིག་ལ་"
1393601,1394960,1359,"རྡོག་ཁྲེས་ཤིག་འཁུར་འགྲོ་དགོས་ན།"
1394960,1398725,3765,"ང་ལ་འདི་ལ་འགྲོ་དགོས་བསམ་རྒྱུའི་སེམས་འཚེར་སྣང་ཞིག་ཡོད་རྒྱུ་རེད།"
1398725,1401915,3190,"དཔེ་དེ་བཞིན་དུ་འཆི་བ་ཟེར་རྒྱུ་འདི་ངའི་ཐོག་ལ་ནམ་འབབ་འོང་ན།"
1401915,1405431,3516,"དེ་ལ་ཕན་བྱེད་ཀྱི་ཐབས་ཅི་ཞིག་བྱེད་བསམ་པ་དུས་གསུམ་ལ་ཐོང༌།"
1405431,1407381,1950,"དེ་ལྟར་བྱས་ན་ཐར་པའི་སྐམ་སར་སྙེགས།"
1407381,1411583,4202,"(277) གཅུད་ལ་བོར་བའི་དམ་ཆོས་རྣམ་དྲུག་ནི། །སྐྱུག་ལོག་བསམ་པས་འཁོར་བ་གཅུད་ལ་བོར། །"
1411583,1415400,3817,"བརྩོན་འགྲུས་བསྟེན་ནས་ཉམས་ལེན་གཅུད་ལ་བོར། །མོས་གུས་གསོལ་བས་བླ་མ་གཅུད་ལ་བོར། །"
1415400,1420070,4670,"དམ་ཚིག་བསྙེན་སྒྲུབ་ཡི་དམ་གཅུད་ལ་བོར། །གཏོར་ཚོགས་བརྩོན་པས་མཁའ་འགྲོ་གཅུད་ལ་བོར། །"
1420070,1424309,4239,"ཡང་ཟབ་གདམས་པས་ལྟ་སྒོམ་གཅུད་ལ་བོར། །དེ་ལྟར་སུས་བྱས་དངོས་གྲུབ་མྱུར་དུ་ཐོབ། །"
1424309,1428749,4440,"ཅེས་པའི་སྒོ་ནས་བསྟན་པ་སྟེ། གཅུད་ལ་བོར་ཟེར་ན།"
1428749,1431745,2996,"དཔེར་ན་མི་ཞིག་ཐག་པས་དམ་པོ་ཞིག་བསྡམ་བཞག་ན་"
1431745,1436819,5074,"དེ་ན་ཚ་མང་པོ་ཞིག་གཏོང་དུས། རྐུ་མ་ལྟ་བུ་ཡིན་ན་དེ་རྐུ་བྱས་བཞག་གི་སྐྱོན་མཚང་འདི་"
1436819,1439450,2631,"རང་གི་ཁ་ནས་གདོན་འོང་རྒྱུ་རེད། དཔེ་དེ་བཞིན་དུ་"
1439450,1442096,2646,"ཁམས་གསུམ་འཁོར་བའི་ལས་ཀྱི་བྱ་བ་འདི་ཐམས་ཅད་"
1442096,1447151,5055,"དཔེར་ན་སྐྱུག་ལོག་པ་མི་གཙང་བ་ཟེར་མཁན་ལྟ་བུ་ཞིག་ཡིན་བསམ་ནས་བཟུང༌།"
1447151,1448870,1719,"དེ་ནས་འཁོར་བ་གཅུད་ལ་བོར་ཐུབ་འགྲོ་དུས།"
1448870,1452675,3805,"འཁོར་བ་ལ་ཞེན་ཆགས་སྐྱེ་ཡི་མ་རེད། བརྩོན་འགྲུས་དེའི་སྒོ་ནས་"
1452675,1456576,3901,"དུས་རྒྱུན་དུ་ལུས་ངག་ཡིད་གསུམ་འདི་བསྐུལ་མ་འདེབས་ཐུབ་ནས་བཟུང་སྟེ་"
1456576,1460388,3812,"ཉམས་ལེན་འདི་མ་བྲལ་བ་ཞིག་བྱེད་ཐུབ་རྒྱུ་རེད་དུས་དེ་ལྟར་བྱེད།"
1460388,1465110,4722,"བླ་མ་ལ་སངས་རྒྱས་དངོས་མཐོང་ཡིད་ཆེས་ཀྱི་མོས་གུས་ཡང་ནས་ཡང་དུ་ཡོད་ན་"
1465110,1470215,5105,"བླ་མ་དེ་གཅུད་ལ་བོར་ཏེ་མོས་གུས་ཀྱིས་བླ་མ་དབང་དུ་འདུས་ཟེར་མཁན་འདི་རེད་དུས།"
1470215,1472641,2426,"མོས་གུས་ཡོད་ན་བླ་མའི་བྱིན་རླབས་རྒྱུད་ལ་"
1472641,1474535,1894,"ཞུགས་མི་འོང་པའི་ཐབས་ཡོད་རྒྱུ་མ་རེད།"
1474535,1478604,4069,"དེ་ནས་དམ་ཚིག་གཙང་མ་གཅིག་དང་བསྙེན་སྒྲུབ་ལ་དུས་རྟག་ཏུ་འབད་ན་"
1478604,1480492,1888,"ཡི་དམ་གྱིས་མཆོག་དང་ཐུན་མོང་གི་དངོས་གྲུབ་"
1480492,1483399,2907,"སྟེར་མི་འོང་བའི་ཐབས་ཡོད་རྒྱུ་མ་རེད་དེ་ལྟ་བུ་ཡིན།"
1483399,1486419,3020,"གཏོར་མ་དང་ཚོགས་ལ་ཡང་ནས་ཡང་དུ་བརྩོན་ན་"
1486419,1489686,3267,"མཁའ་འགྲོ་ཆོས་སྐྱོང་གིས་ཕྲིན་ལས་གྲུབ་མི་འོང་བའི་ཐབས་ཡོད་པ་མ་རེད་"
1489686,1495282,5596,"གཅུད་ལ་བོར། ཡང་ཟབ་རྫོགས་པ་ཆེན་པོ་ལྟ་བུའི་གདམས་ངག་གིས་"
1495282,1498197,2915,"ལྟ་སྒོམ་གནད་དུ་འགྲོ་བ་ཞིག་ཡང་ནས་ཡང་དུ་བྱས་ན།"
1498197,1501132,2935,"ཆོས་ཉིད་ཀྱི་དོན་མ་ནོར་བ་རྒྱུད་ལ་སྐྱེ་རྒྱུ་རེད།"
1501132,1503956,2824,"དེ་ལྟར་སུས་བྱས་དངོས་གྲུབ་མྱུར་དུ་ཐོབ།"
1503956,1508848,4892,"(278) མཉམ་པ་དྲུག་དགོས་ལེགས་པར་བསྟན་པ་ནི། །འགྲོ་དྲུག་ཕ་མར་ཤེས་པས་དགྲ་དང་བུ་མཉམ་དགོས། །"
1508848,1513665,4817,"ནོར་རྫས་འཁྲུལ་སྣང་ཤེས་པས་གསེར་དང་བོང་མཉམ་དགོས། །གཤིས་ལ་ལས་འབྲས་མེད་པས་དགེ་སྡིག་མཉམ་ཤེས་དགོས། །"
1513665,1519525,5860,"ཚོགས་དྲུག་ཆོས་ཉིད་ཤེས་པས་མཉམ་རྗེས་མེད་ཤེས་དགོས། །ཉོན་མོངས་ཡེ་ཤེས་གསལ་བས་སྤང་བླང་མེད་ཤེས་དགོས། །"
1519525,1524355,4830,"གནས་ལུགས་གདོད་ནས་དག་པས་འཁོར་འདས་མཉམ་ཤེས་དགོས། །དེ་ལྟར་མཉམ་ཤེས་ཆེན་པོའི་རྣལ་འབྱོར་ཡིན། །"
1524355,1529368,5013,"ཟེར། ཆོས་ཐམས་ཅད་མཉམ་པ་ཉིད་དུ་རྟོགས་སོང་ན་དགོངས་པ་མཐར་ཐུག་པ་དེ་རེད།"
1529368,1534092,4724,"མཉམ་པ་ཉིད་ཀྱི་དོན་མཐར་ཐུག་པ་དེ་ཉམས་མྱོང་གི་སྒོ་ནས་རྟོགས་དུས།"
1534092,1536955,2863,"རྒྱུ་མཚན་ཉིད་ཐེག་པའི་ལམ་ནས་བྱས་ན་ས་བརྒྱད་པ་ཐོབ་དུས་"
1536955,1538909,1954,"མཉམ་ཉིད་ཀྱི་དོན་མ་གཏོགས་རྟོགས་ཀྱི་མ་རེད།"
1538909,1542692,3783,"གསང་སྔགས་རྡོ་རྗེ་ཐེག་པས་དག་མཉམ་བདེན་པ་དབྱེར་མེད་ཀྱི་ལྟ་བ་"
1542692,1545772,3080,"ཟེར་རྒྱུ་ཡོད་པ་དེའང་མཉམ་པ་ཆེན་པོ་རེད།"
1545772,1548682,2910,"མཉམ་པ་ཆེན་པོ་འདི་ལ་གང་འདྲ་དགོས་ཟེར་ན།"
1548682,1552670,3988,"འགྲོ་བ་རིགས་དྲུག་གི་སེམས་ཅན་ཐམས་ཅད་ལ་དགྲ་དང་གཉེན་མེད་པ་ཐམས་ཅད་"
1552670,1557939,5269,"ཕ་མ་ལྟ་བུ་ཡིན་པ་ཤེས་ནས་བཟུང༌། གནོད་བྱེད་ཀྱི་དགྲ་དང་རང་གི་བུ་གཉིས་པོ་འདི་ལ་"
1557939,1561178,3239,"ཆགས་སྡང་མེད་པ་མཉམ་པ་རུ་ཤེས་དགོས་གསུངས་པ་རེད།"
1561178,1565555,4377,"དེ་ནས་ནོར་རྫས་ག་ཚོད་ཡོད་ནའང་འདི་འཁྲུལ་སྣང་རེད་བསམ་པ་མ་གཏོགས་"
1565555,1570123,4568,"འདི་ནོར་རྫས་ལ་ཞེན་པ་མེད་པ། དཔེར་ན་གསེར་དང་ས་རྡོ་བོང་བ་གཅིག་བཞིན་"
1570123,1574237,4114,"ཁྱད་པར་མེད་པ་ཤེས་དགོས་གསུངས། ཆོས་ཉིད་ཀྱི་གཤིས་ལ་རྒྱུ་འབྲས་མེད་པའི་ཕྱིར་ན།"
1574237,1579851,5614,"དགེ་བས་ཕན་གདགས་རྒྱུ། སྡིག་པས་གནོད་སྐྱེལ་རྒྱུ་མེད་པ་ཆོས་ཉིད་ནམ་མཁའ་ལྟ་བུ་ཡིན་པ་ཤེས་དགོས།"
1579851,1587436,7585,"གཟུགས་སྒྲ་དྲི་རོ་རེག་བྱ་ཚོགས་དྲུག་གི་སྣང་བ་འདི་ཐམས་ཅད་བཟང་པོ་ཤར་ན།"
1587436,1591842,4406,"དེ་ལ་ཆགས་རྒྱུ་ཡོད་རྒྱུ་མ་རེད། ངན་པ་ཤར་ན་དེ་ལ་སྡང་རྒྱུ་མ་རེད།"
1591842,1597541,5699,"བཟང་ངན་ཐམས་ཅད་ཀྱིས་རང་གི་རིག་པ་འདི་བསླུ་མི་ཐུབ་པ་ཞིག་བྱས་ནས་"
1597541,1601573,4032,"མཉམ་རྗེས་དབྱེར་མེད་པའི་བདག་ཉིད་དྲན་པ་དང་ཤེས་བཞིན་མི་བསླུ་བ་དགོས།"
1601573,1608480,6907,"ཉོན་མོངས་པ་དུག་ལྔའི་རང་བཞིན་འདི་ཤེས་སོང་ན་ཡེ་ཤེས་ལྔའི་རང་ཉིད་རང་ཤུགས་གསལ་འོང་རྒྱུ་རེད་དུས་"
1608480,1610581,2101,"སྤང་བླང་མཉམ་པ་ཉིད་དུ་ཤེས་དགོས་པ་ཡིན།"
1610581,1614053,3472,"གནས་ལུགས་གདོད་ནས་དག་པའི་ཆོས་ཉིད་ཀ་དག་གི་ངོ་བོ་ལ་བསམ་ན།"
1614053,1619474,5421,"འཁོར་བའི་བག་ཆགས་ལས་དང་ཉོན་མོངས་པ་ཟེར་མར་སྐྱོན་ལྟ་བུ་ཞིག་བསལ་བཞག་རྒྱུ་དང༌།"
1619474,1623328,3854,"མྱང་འདས་ཀྱི་བག་ཆགས་སྐུ་དང་ཡེ་ཤེས་ཚུར་གསར་དུ་བསྒྲུབ་དགོས་མ་རེད།"
1623328,1626080,2752,"མྱང་འདས་ཡེ་ནས་རང་ངོ་ལ་རྫོགས་བསྡད་རེད།"
1626080,1628390,2310,"འཁོར་འདས་ཀྱིས་ཆོས་ཉིད་གཤིས་འདི་གོས་ཡོད་མ་རེད་དུས།"
1628390,1631991,3601,"དེ་ལྟར་མཉམ་ཤེས་འདི་རྫོགས་པ་ཆེན་པོའི་རྣལ་འབྱོར་པ་ཡིན།"
1631991,1636495,4504,"(279) མི་འཇུག་དྲུག་གི་གདམས་ངག་བསྟན་པ་ནི། །ཅིར་སྣང་བདེན་མེད་རྟོགས་པས་འཁྲུལ་སྣང་ཡིད་མི་འཇུག །"
1636495,1641235,4740,"ཅི་བྱས་དོན་མེད་རྟོགས་པས་འཇིག་རྟེན་ཡིད་མི་འཇུག །རང་དོན་གོལ་སར་རྟོགས་པས་ཐེག་དམན་ཡིད་མི་འཇུག །"
1641235,1647971,6736,"གཞི་ལ་སྐྱེ་མེད་རྟོགས་པས་སྐྱེ་འགག་ཡིད་མི་འཇུག །སེམས་ཉིད་དམིགས་མེད་རྟོགས་པས་མཚན་འཛིན་ཡིད་མི་འཇུག །"
1647971,1652890,4919,"ཆོས་ཉིད་བྱ་བྲལ་རྟོགས་པས་རྩོལ་སྒྲུབ་ཡིད་མི་འཇུག །གནས་ལུགས་རྟོགས་པའི་རྟགས་སུ་ཤུགས་ལ་འཆར། །"
1652890,1658024,5134,"ཞེས་པ་སྟེ། མི་འཇུག་པ་དྲུག་གི་གདམས་ངག་བསྟན་པ་ཡིན་ན།"
1658024,1663298,5274,"ཅིར་སྣང་ཐམས་ཅད་སྒྱུ་མ་དང་རྨི་ལམ་ལྟ་བུའི་བདེན་པ་གྲུབ་པ་མེད་པའི་རང་བཞིན་དུ་རྟོགས་སོང་ན།"
1663298,1667620,4322,"འཇིག་རྟེན་འཁྲུལ་པའི་བྱ་བ་ད་ལྟ་ཚེ་འདིའི་བྱ་བ་ལ་ཡིད་མི་འཇུག་སྟེ་"
1667620,1669940,2320,"ཚེ་འདིའི་བྱ་བ་ལ་ཞེན་ཆགས་ཡོད་རྒྱུ་མ་རེད།"
1669940,1674754,4814,"ལུས་ངག་ཡིད་གསུམ་གྱིས་འཇིག་རྟེན་ཆོས་བརྒྱད་ཀྱི་བྱ་བ་ཅི་བྱས་ན་"
1674754,1679739,4985,"གྲུབ་རྒྱུ་མེད་པའི་དོན་མེད་པ་རྟོགས་དུས་འཇིག་རྟེན་དགྲ་འདུལ་གཉེན་སྐྱོང་ལ་ཡིད་འཇུག་གི་མ་རེད།"
1679739,1682616,2877,"རང་གཅིག་པུའི་དོན་དག་འདི་མང་པོ་ཞིག་བསམ་དུས་"
1682616,1685774,3158,"རང་དོན་ཡིད་བྱེད་ཀྱི་བློ་ཡིན་ན་ཉན་རང་གི་ལམ་རེད་དུས།"
1685774,1688473,2699,"ཐེག་པ་ཆེན་པོའི་ལམ་གྱི་གོལ་ས་ཡིན་པ་རྟོགས་དུས་"
1688473,1691422,2949,"ཐེག་དམན་རང་དོན་ཡིད་བྱེད་ལ་ཡིད་འཇུག་གི་མ་རེད།"
1691422,1694900,3478,"ཆོས་ཉིད་ཀྱི་གཞི་ལ་སྐྱེ་བ་མེད་པ་རྟོགས་པ་ཡིན་པའི་ཆ་ནས་"
1694900,1700186,5286,"ཆོས་ཉིད་སྐྱེ་མེད་ཀྱི་ངོ་བོ་ཡིན་དུས། དེ་ལ་སྐྱེ་འགག་གསར་དུ་བཅོས་རྒྱུའི་ཡིད་འཇུག་གི་མ་རེད།"
1700186,1704070,3884,"སེམས་ཉིད་དེ་ལ་དམིགས་གཏད་བྲལ་བའི་ལྟ་བ་འདི་རྟོགས་པའི་ཚེ་ན།"
1704070,1707253,3183,"འདི་ངའི་སེམས་འདི་རྟག་པ་རེད། ངའི་སེམས་འདི་སྟོང་པ་རེད་བསམ་"
1707253,1711862,4609,"རྒྱུ་མཚན་འཛིན་ཡིད་ལ་མི་འཇུག །ཆོས་ཉིད་ཀྱི་ངོ་བོ་འདི་བྱ་བ་ལས་ཀ་ཡིས་"
1711862,1716191,4329,"ཚུར་བཟོ་རྒྱུ་ཡོད་རྒྱུ་མ་རེད་དུས་བྱ་བྲལ་རྟོགས་པས་ན་རྩོལ་སྒྲུབ་ལ་ཡིད་མི་འཇུག །"
1716191,1718614,2423,"གནས་ལུགས་རྟོགས་པའི་རྟགས་འདི་ཤུགས་ལ་"
1718614,1721027,2413,"འདི་ལྟར་མི་འཇུག་པ་དྲུག་འདི་ཤར་འོང་བ་ཡིན།"
1721027,1725787,4760,"(280) མ་སོང་དྲུག་གི་གདམས་ངག་བསྟན་པ་ནི། །ལམ་ཁྱེར་གཡོམ་རྒྱུག་མ་སོང་ཕྲ་རགས་རྣམ་རྟོག་འཇོམས། །"
1725787,1730325,4538,"ས་ལམ་གཡོམ་རྒྱུག་མ་སོང་སྒྲིབ་གཉིས་སྤང་བྱ་ཞིང༌། །རྒྱུ་འབྲས་གཡོམ་རྒྱུག་མ་སོང་དགེ་སྡིག་བླང་དོར་བྱེད། །"
1730325,1736552,6227,"སྒོམ་པ་གཡོམ་རྒྱུག་མ་སོང་རང་གསལ་འཛིན་པ་མེད། །སྤྱོད་པ་གཡོམ་རྒྱུག་མ་སོང་བྱ་བྱེད་ཆོས་ལ་སྤྱོད། །"
1736552,1741111,4559,"མཛད་སྤྱོད་གཡོམ་རྒྱུག་མ་སོང་དམ་པའི་རྣམ་ཐར་སྐྱོང༌། །དེ་དང་གང་ལྡན་དམ་ཆོས་སྙིང་པོར་འགྲུབ། །"
1741111,1746721,5610,"ཅེས་པ་སྟེ། གོང་ནས་བཤད་པའི་ཆོས་ཉིད་ཀྱི་ལྟ་བ་དེ་ཚུལ་བཞིན་དུ་རྟོགས་འོང་ན་ཡག་པོ་རེད་དེ།"
1746721,1753652,6931,"གཡོམ་ལ་རྒྱུག་ཟེར་དུས་མི་ཁ་ལ་རྒྱུག་སྟེ་ཡིན་སྣང་ཤར་སོང་བའི་སྐྱོན་ཤེས་པའི་གདམས་ངག་དྲུག་ཡོད།"
1753652,1758013,4361,"གང་རེད་ཟེར་ན། ཉོན་མོངས་ལམ་དུ་ཁྱེར་ན་འདྲ། བདེ་སྡུག་ལམ་དུ་ཁྱེར་ན་འདྲ།"
1758013,1764360,6347,"ལམ་དུ་ཁྱེར་གྱི་ཡོད་ཟེར་ཁ་ནས་བཤད་བསྡད་པ་ལ་དོན་དུ་ནང་ནས་ལམ་ཁྱེར་མ་ནུས་པ་དེ་"
1764360,1765758,1398,"གཡོམ་རྒྱུག་རེད་གསུངས་རྒྱུ་རེད་དུས།"
1765758,1769270,3512,"དེ་ཕྱིར་ན་རྣམ་རྟོག་ཕྲ་རགས་ཐམས་ཅད་ལམ་དུ་འཁྱེར་ཨེ་འདུག་བལྟས་ནས་"
1769270,1771815,2545,"རྣམ་རྟོག་འཁྲུལ་པའི་དབང་དུ་མ་བཏང་བ་འཇོམས་དགོས།"
1771815,1775690,3875,"ང་ས་བཅུ་ལམ་ལྔ་རྫོགས་བསྡད་ཡོད། མངོན་ཤེས་ཡོད། གྲུབ་རྟགས་ཡོད་བསམ་"
1775690,1779648,3958,"ཡིན་སྣང་ཤར་བསྡད་པའི་མི་ཕན་པ། ཉོན་མོངས་པ་དང་ཤེས་བྱའི་སྒྲིབ་པ་གཉིས་"
1779648,1781711,2063,"སྤངས་ཐུབ་ཨེ་འདུག་མི་འདུག་བལྟ་དགོས་གསུངས།"
1781711,1785828,4117,"ལས་རྒྱུ་འབྲས་སྲུང་ཟེར་མཁན་འདི། ངས་ལས་འབྲས་བག་ཡོད་པ་བྱེད་ཀྱི་ཡོད་བསམ་"
1785828,1789904,4076,"ཕྲ་མོ་ཞིག་མཐོང་ཡོང་ན་སྐྲག་སྐྲག་འཇིགས་འཇིགས་བྱས་ཁ་རྐྱང་པ་ཡིན་ཏེ།"
1789904,1793455,3551,"དོན་དུ་འཆི་བ་སྲོག་ལ་འབབ་ཀྱང་སྡིག་པ་མི་བྱེད་པ་དང་དགེ་བ་"
1793455,1796638,3183,"བློས་མི་བཏང་བའི་བླང་དོར་བྱེད་པ་ཞིག་བྱས་ན་ཡག་གི་རེད།"
1796638,1801116,4478,"ངས་ལོ་མང་པོ་ལ་བསྒོམས་བཞག་ཡོད། འདི་ལྟ་བུ་སྒོམ་དུས་ཉམས་རྟོགས་སྐྱེས་བསམ་རྒྱུ་"
1801116,1806825,5709,"སྣང་བ་གཡོམ་རྒྱུག་ལ་མ་སོང་བ་རང་གསལ་འཛིན་མེད་ཀྱི་ཆོས་ཉིད་མངོན་སུམ་དུ་རྟོགས་པ་དགོས་རྒྱུ་ཡིན།"
1806825,1810169,3344,"སྤྱོད་པ་དེ་ཡང་དུས་ཚོད་དང་འབྲེལ་བ་ཟེར།"
1810169,1813162,2993,"རང་གི་ནང་གི་ཉམས་མྱོང་གི་གྲོགས་སུ་ག་ཚོད་འཁེལ་གྱི་འདུག །"
1813162,1817118,3956,"དེ་མ་བལྟས་པར་ཁ་རོག་འཇིག་རྟེན་གྱི་བྱ་བའི་རྗེས་སུ་རྒྱུག་འབྱུང་ན་"
1817118,1820763,3645,"ཕན་པ་མེད་པས་བྱ་བྱེད་དམ་པའི་ཆོས་དང་ཞེས་པ་བྱེད་དགོས་པ་ཡིན།"
1820763,1826672,5909,"བླ་མ་དམ་པའི་མཛད་སྤྱོད་དམ་པ་ཡིན་ནའང་དེ་ལྟར་སྣང་གི་གཡོམ་རྒྱུག་ཙམ་དུ་མ་སོང་བ་"
1826672,1829576,2904,"བླ་མ་གོང་མ་རྣམས་ཀྱི་དམ་པའི་རྣམ་ཐར་བཞིན་དུ་སྐྱོང་ན།"
1829576,1833396,3820,"དེ་དག་གང་དང་ལྡན་པ་དམ་པའི་ཆོས་སྙིང་པོ་འགྲུབ་པར་འགྱུར་བ་ཡིན།"
1833396,1837307,3911,"(281) སྐྱོན་དྲུག་སྤོང་བར་གདམས་པའི་ཆོས་དྲུག་ནི། །ལྟ་བ་རྟོགས་ཆོག་དེ་ནས་བྱ་རྒྱུ་མེད། །"
1837307,1841505,4198,"ཉམས་ལེན་ཁ་འབྱམས་སྐྱོན་དེ་ངོས་ཟིན་དགོས། །བསམ་གཏན་རང་གསལ་ངང་དུ་གནས་པ་བཙལ། །"
1841505,1848672,7167,"སྒོམ་པ་སྙེམས་བྱེད་དོན་དེ་ངོས་ཟིན་དགོས། །དངས་གསལ་མ་ཕྱེད་བྱིང་འཐིབས་འཁྱིམས་པ་ཙམ། །"
1848672,1852508,3836,"སེམས་འཛིན་གོལ་བའི་སྐྱོན་དེ་ངོས་ཟིན་དགོས། །གཅིག་ལ་ཨ་འཐས་དྲོད་རྟགས་སྐྱེས་ན་ཡང༌། །"
1852508,1856434,3926,"ཀོར་ཙེར་བཅིངས་པའི་སྐྱོན་དེ་ངོས་ཟིན་དགོས། །གཅིག་ལ་བལྟས་པས་གཉིས་སུ་བྱུང་ཚོར་འཕྲོ། །"
1856434,1860310,3876,"རྣམ་རྟོག་རྐུན་བུའི་སྐྱོན་དེ་ངོས་ཟིན་དགོས། །མཉམ་གཞག་དུས་ན་དུག་ལྔ་མགོ་ནོན་ཡང༌། །"
1860310,1863992,3682,"རྗེས་ལ་རགས་སྐྱེ་རྩ་བ་མ་ཆོད་སྐྱོན། །ད་རུང་སེམས་ཉིད་མ་རྟོགས་ངོས་ཟིན་དགོས། །"
1863992,1866299,2307,"ངོས་ཟིན་བྱས་ཏེ་གཉེན་པོས་གྲོལ་བ་གཅེས། །"
1866299,1873580,7281,"ཞེས་པ་སྟེ། སྐྱོན་དྲུག་སྤོང་བའི་གདམས་ངག་རྣམ་པ་དྲུག་ཡོད། གང་རེད་ཟེར་ན།"
1873580,1877052,3472,"ལྟ་བ་སྟོང་ཉིད་ཀྱི་དོན་དེ་མངོན་སུམ་དུ་རྟོགས་པས་ཆོག་རྒྱུ་རེད།"
1877052,1879882,2830,"དེ་ནས་སྟོང་ཉིད་རྟོགས་ཚར་ནས་བྱ་རྒྱུ་གང་ཡང་མ་རེད་དེ།"
1879882,1884680,4798,"སྟོང་ཉིད་རྟོགས་པ་འདི་ཉམས་ལེན་ཁ་ལ་འབྱམས་སོང་ན་བྱར་མེད་ཀྱི་ངང་དུ་སྡོད་དང༌།"
1884680,1888030,3350,"མི་ཚེ་སྟོང་ཟད་དུ་འགྲོ་ཡི་རེད། དེ་སྐྱོན་འདི་ངོས་ཟིན་དགོས་གསུངས།"
1888030,1893472,5442,"བསམ་གཏན་སྒོམ་པ་རང་བབས་ཀྱི་བསམ་གཏན་རང་གནས་ཀྱི་ངང་དུ་ལྷོད་ཀྱིས་གློད་ན་ཡོད་པ་རེད་དུས།"
1893472,1896694,3222,"དེ་སྒོམ་པ་འདི་ང་རྒྱལ་གྱི་བདུད་མ་ཞུགས་པ་ཞིག་དགོས་མ་གཏོགས།"
1896694,1900080,3386,"ང་ཉམས་དང་རྟོགས་པ་སྐྱེས་བསྡད་ཡོད། གྲུབ་རྟགས་མངོན་ཤེས་ཡོད་"
1900080,1903019,2939,"བསམ་པའི་རློམ་སེམས་དེ་ངོས་ཟིན་དགོས་པ་ཡིན།"
1903019,1908397,5378,"སྒོམ་པ་དངས་གསལ་གྱི་ངོ་བོ་དེ་མ་ཕྱེད་པ་ཞི་གནས་ཀྱི་བྱིང་འཐིབས་ཙམ་ལ་གནས་ཏེ།"
1908397,1911234,2837,"ཞི་གནས་ལྟེངས་པོའི་ངང་དུ་འཐོམ་སོང་ན་"
1911234,1914518,3284,"འཇིག་རྟེན་ལས་འདས་པའི་གོ་འཕང་འདི་ཐོབ་ཀྱི་མ་རེད་དུས།"
1914518,1917305,2787,"སེམས་འཛིན་གོལ་བའི་སྐྱོན་འདི་ངོས་ཟིན་དགོས་པ་ཡིན།"
1917305,1921592,4287,"དེ་ནས་ཉམས་ལེན་ལྟ་བུ་གཅིག་བྱས་པ་དང༌། ཚུལ་ཁྲིམས་ལྟ་བུ་གཅིག་སྲུང་བ་འདི་"
1921592,1927689,6097,"ཡག་པོ་ཡིན་བསམ་དུས། ལམ་གྱི་དྲོད་རྟགས་སྐྱེས་ནའང་དེ་ཡོན་ཏན་ཕྱོགས་གཅིག་གིས་ཕན་རྒྱུ་མ་རེད།"
1927689,1929311,1622,"ཡོན་ཏན་ཐམས་ཅད་རྫོགས་དགོས་རྒྱུ་རེད་དུས།"
1929311,1932992,3681,"ཀོར་ཙེར་ཟེར་དུས་དུམ་བུ་དུམ་བུ་རུ་མ་སོང་བའི་སྐྱོན་འདི་ངོས་ཟིན་དགོས།"
1932992,1936399,3407,"ཆོས་ཉིད་ལྟ་བ་མཉམ་པ་ཉིད་གཅིག་གི་དོན་ལ་བལྟས་པས་"
1936399,1940362,3963,"སྤང་བླང་གཉིས་ཀྱི་བྱ་རྩོལ་བྱེད་མི་དགོས།"
1940362,1947651,7289,"ཆོས་ཐམས་ཅད་ཐིག་ལེ་ཉག་གཅིག་རེད་ཟེར་བཞིན་དུ་གཉིས་འཛིན་གྱི་རྟོག་པ་མང་པོ་བྱས་པ་དེ་"
1947651,1950551,2900,"རྣམ་རྟོག་རྐུན་བུས་ཁྱེར་འགྲོ་བས་དེ་སྐྱོན་འདིས་མ་འགོས།"
1950551,1955167,4616,"མཉམ་གཞག་གི་དུས་སུ་ཉོན་མོངས་པ་དུག་ལྔ་མགོ་ནོན་ཏེ་མ་སྐྱེས་པ་ནི་ཡིན་ཏེ།"
1955167,1958728,3561,"རྗེས་ཐོབ་ཀྱི་སྐབས་ལ་ཉོན་མོངས་དུག་ལྔ་རགས་པ་སྐྱེ་འོང་དེ་རྩད་ཆོད་"
1958728,1963791,5063,"ཨེ་འདུག་མི་འདུག་བལྟ་དགོས་མ་གཏོགས་མཉམ་གཞག་གིས་ཉོན་མོངས་རྩ་བ་ནས་འཇོམས་མ་ཐུབ་པ་ཡོང༌།"
1963791,1967496,3705,"ད་རུང་སེམས་ཀྱི་ངོ་བོ་འདི་ཆོས་ཉིད་ཟད་ས་ལ་མ་རྟོགས་ཀྱི་བར་དུ་"
1967496,1972621,5125,"ཡང་ནས་ཡང་དུ་སྐྱོང་དགོས་རྒྱུ་རེད་དུས། དེ་ངོས་ཟིན་ཏེ་གཉེན་པོས་གྲོལ་བ་གཅེས་པ་ཡིན།"
1972621,1976533,3912,"(282) ལ་བཟླ་དྲུག་གིས་འཁོར་བ་བསྒྲལ་བ་ནི། །གནས་ལུགས་རང་བཞིན་བློ་ཡི་ཡུལ་ལས་འདས། །"
1976533,1980673,4140,"གཞི་ཡི་དུས་སུ་སེམས་ཀྱི་ཆོས་ལ་རྟོག །མྱོང་འཛིན་ཞེན་རྟོག་འཁོར་བའི་ཆོས་ཡིན་པས། །"
1980673,1984662,3989,"ལམ་གྱི་དུས་སུ་ཉམས་མྱོང་ཆོས་མི་སྒོམ། །རྣམ་དག་སྤྱོད་ཡུལ་འཁོར་འདས་གཉིས་མེད་པས། །"
1984662,1988549,3887,"འབྲས་བུའི་དུས་ན་སེམས་ཅན་དོན་མི་བྱེད། །རང་རིག་བློ་ཡིས་མ་བསླད་གནས་ལུགས་གཞི། །"
1988549,1993574,5025,"ཤེས་བྱའི་ཡུལ་དང་བྲལ་བས་སྤྲོས་དང་བྲལ། །སྤྱིར་ཡང་མི་ཤེས་མི་འཛིན་ཡང་དག་ལམ། །"
1993574,1997617,4043,"དྲན་བསམ་འཚོལ་འཕྲོའི་དམིགས་གཏད་ཀུན་དང་བྲལ། །མཚན་མར་མི་དམིགས་མཐར་ཐུག་འབྲས་བུའི་མཆོག །"
1997617,2003029,5412,"སྒྲིབ་མེད་ཟང་ཀ་རང་གསལ་ཕྱོགས་ལྷུང་བྲལ། །དེ་ལྟར་སུས་ཤེས་ཡངས་པའི་རྣལ་འབྱོར་ཆེ། །"
2003029,2010856,7827,"ཞེས་པ་སྟེ། ལ་བཟླ་བ་སྟེ་ཐག་བཅད་པ་དྲུག་གིས་ཁམས་གསུམ་འཁོར་བ་ལས་བསྒྲལ་དགོས།"
2010856,2014445,3589,"གང་རེད་ཟེར་ན། གནས་ལུགས་ཀྱི་རང་བཞིན་ཚུལ་བཞིན་དུ་རྟོགས་ན་དེ་"
2014445,2017913,3468,"གཟུང་འཛིན་དང་བཅས་པའི་བློ་ཡི་སྤྱོད་ཡུལ་ལས་འདས་པ་རེད་དུས།"
2017913,2022349,4436,"དེ་ཕྱིར་གཞིའི་གནས་སྐབས་ནས་བཟུང་སྟེ་སེམས་ཀྱི་ཆོས་ལ་བལྟས་ཏེ་"
2022349,2028038,5689,"རྣམ་རྟོག་གིས་བཟོས་པའི་ཆོས་ཉིད་རེད་ཨེ་འདུག་མི་འདུག་ལྟོས་གསུངས།"
2028038,2032785,4747,"སྒོམ་པའི་ཉམས་མྱོང་རྒྱུད་ལ་སྐྱེ་འོང་ན་ཉམས་མྱོང་དེ་ལ་ཞེན་པ་ཡོད་མེད་ལྟོས་མ་གཏོགས།"
2032785,2036197,3412,"ཞེན་པ་ཡོད་ན་ཁམས་གསུམ་འཁོར་བའི་ཆོས་ཡིན་པས་དེ་ཕན་པ་མེད།"
2036197,2040720,4523,"ལམ་གྱི་དུས་སུ་ཉམས་སུ་མྱོང་བའི་ཆོས་དེ་རྩེ་གཅིག་ཏུ་མི་སྒོམ་པ་"
2040720,2044164,3444,"མཉམ་པ་ཉིད་དུ་རྟོགས་དགོས་པ་ཡིན།"
2044164,2047583,3419,"ལུས་ངག་ཡིད་གསུམ་སྐྱོན་དང་བྲལ་བའི་རྣམ་པར་དག་པའི་སྤྱོད་ཡུལ་འདི།"
2047583,2050571,2988,"འཁོར་འདས་གཉིས་གཉིས་མེད་དུ་རྟོགས་དགོས་པ་ཡིན་པས།"
2050571,2053411,2840,"འབྲས་བུའི་དུས་ན་སེམས་ཅན་གྱི་དོན་མི་བྱེད།"
2053411,2056581,3170,"རང་རིག་བློ་ཡིས་མ་བསླད་གནས་ལུགས་འདི།"
2056581,2062094,5513,"ཚིག་དང་ཡི་གེའི་སྒོ་ནས་ཤེས་བྱ་དང་བྲལ་བས་སྤྲོས་པ་དང་བྲལ་བ་ཡིན།"
2062094,2065003,2909,"ཐེག་ཆེན་སྤྱིར་ཡང་ཚུར་མཐོང་གི་བློས་ཡང་དག་པའི་ལམ་གྱི་གནད་ཇི་བཞིན་དུ་མི་ཤེས་ཤིང་"
2065003,2068281,3278,"དེ་ལ་འཛིན་པ་མེད་པའི་ཡང་དག་ལམ་འདི་དྲན་བསམ་"
2068281,2070897,2616,"འཚོལ་འཕྲོའི་དམིགས་གཏད་ཀུན་དང་བྲལ་བར་འགྱུར་བ་ཡིན།"
2070897,2075329,4432,"མཚན་མར་མི་དམིགས་འབྲས་བུ་མཐར་ཐུག་འབྲས་བུ་མཆོག་ཏུ་གྱུར་པ་ཡིན་པས་"
2075329,2079003,3674,"མཚན་མ་མེད་པའི་དོན་རྟོགས་སོང་ན་སྒྲིབ་མེད་ཟང་ཀ་རང་གསལ་ཕྱོགས་ལྷུང་བྲལ།"
2079003,2083396,4393,"དེ་ལྟར་སུས་ཤེས་ཡངས་པའི་རྣལ་འབྱོར་ཆེ་རྫོགས་པ་ཆེན་པོའི་རྣལ་འབྱོར་པ་ཡིན་པའི་རྟགས་ཡིན།"
2083396,2087708,4312,"(283) རྟོགས་པ་དྲུག་གི་རང་བཞིན་བསྟན་པ་ནི། །གཞན་གྱིས་སྒྲས་རྟོགས་བླ་མའི་མན་ངག་དང༌། །"
2087708,2091310,3602,"སྣང་བའི་ཡུལ་རྟོགས་བདེན་མེད་སྒྱུ་མ་དང༌། །འཛིན་པའི་སེམས་རྟོགས་རྩ་བྲལ་ནམ་མཁའ་དང༌། །"
2091310,2095260,3950,"རིག་པའི་ངོ་རྟོགས་སྒྲིབ་མེད་གཅེར་བུ་བ། །མཐོང་བའི་དོན་རྟོགས་བློ་ཡི་མཐའ་འདས་དང༌། །"
2095260,2100183,4923,"སྒོམ་པའི་གདེང་རྟོགས་གཞི་མའི་ཟད་ས་སྟེ། །གང་གིས་དེ་རྟོགས་དགོངས་པ་ནམ་མཁའི་ངང༌། །"
2100183,2102093,1910,"བྱ་བྱེད་མེད་པར་ཡེ་བབས་ལྷུན་གྱིས་གྲུབ། །"
2102093,2106816,4723,"ཅེས་པ་སྟེ། རྟོགས་པ་དྲུག་གི་རང་བཞིན་དུ་བསྟན་པ་ཡིན་ན།"
2106816,2111396,4580,"གཞན་གྱིས་དཔེར་ན་སྒྲས་ཆོས་ཉིད་ཀྱི་དོན་མངོན་སུམ་དུ་རྟོགས།"
2111396,2113539,2143,"དེ་རྟོགས་བྱེད་དེ་གང་རེད་ཟེར་ན། དཔེར་ན་"
2113539,2116293,2754,"བླ་མས་ཁྱེད་རང་གི་སེམས་ཀྱི་ངོ་བོ་དེ་འདྲ་ཞིག་ལྟོས་ཟེར་ན།"
2116293,2120506,4213,"སེམས་ཉིད་ཀྱི་ངོ་བོ་རྟོགས་འོང་དུས་བླ་མའི་མན་ངག་ཟེར་མཁན་འདི་ཡིན།"
2120506,2125240,4734,"ཕྱི་རོལ་གྱི་སྣང་བ་འདི་ཐམས་ཅད་ཀྱི་ཡུལ་བརྟག་དཔྱད་ཡང་ནས་ཡང་དུ་རྟོགས་ན་"
2125240,2128590,3350,"བདེན་མེད་སྒྱུ་མ་ལྟ་བུའི་ངོ་བོ་འདི་རང་ཤུགས་ཀྱིས་རྟོགས་འོང་བ་ཡིན།"
2128590,2132419,3829,"འཛིན་པའི་སེམས་འདི་ལ་རྟོགས་དང་སྐྱེ་འགག་གནས་གསུམ་དང་བྲལ་བའི་"
2132419,2137672,5253,"རྩ་བྲལ་ནམ་མཁའ་ལྟ་བུ་འདི་རྟོགས་པ་ཡིན། རིག་པ་ཆོས་ཉིད་ཀྱི་ངོ་བོ་མངོན་སུམ་དུ་རྟོགས་ན་"
2137672,2141516,3844,"སེམས་ཀྱི་སྒྲིབ་པ་མེད་པའི་གཅེར་བུ་རིག་པ་རྗེན་པ་རུ་མཐོང་བ་ཡིན།"
2141516,2144469,2953,"མཐོང་བའི་དོན་དེ་ལ་ཡང་ནས་ཡང་དུ་རྟོགས་དང༌།"
2144469,2148424,3955,"བློ་གཟུང་འཛིན་བཅས་པའི་རྣམ་རྟོག་གི་ཡུལ་ལས་འདས་པ་ཡིན།"
2148424,2153437,5013,"སྒོམ་པའི་དོན་འདི་ཉིད་རྟོགས་འོང་ན་སྐྱེ་འཆི་ཆོས་ཉིད་དུ་ཟད་པར་འགྱུར་པ་ཡིན་པས།"
2153437,2155595,2158,"གང་གིས་དེ་རྟོགས་པའི་དགོངས་པ་ནམ་མཁའི་ངང་"
2155595,2160361,4766,"བྱ་བྱེད་མེད་པ་ཡེ་ནས་ལྷུན་གྱིས་གྲུབ་པ་འགྱུར་བ་ཡིན།"
2160361,2164579,4218,"(284) བདུད་ཀྱིས་བར་དུ་གཅོད་པའི་ཆོས་དྲུག་ནི། །བླ་མ་བོར་ནས་སྡིག་གྲོགས་བསྟེན་པ་དང༌། །"
2164579,2168212,3633,"བྱང་ཆུབ་བོར་ནས་འཁོར་བའི་ལམ་ཞུགས་དང༌། །རང་དོན་བོར་ནས་གཞན་དོན་ལྟར་སྣང་བྱེད། །"
2168212,2171932,3720,"དགོས་མེད་བོར་ནས་འཇིག་རྟེན་ཆོས་བརྒྱད་གཉེར། །དབེན་པ་བོར་ནས་འདུ་འཛི་རྣམ་གཡེང་ཞུགས། །"
2171932,2175580,3648,"གཉིས་མེད་བོར་ནས་མཚན་མ་ཚིག་ཕྱིར་འབྲེང༌། །དེ་འདྲའི་མི་ལ་བདུད་ཀྱིས་བྱིན་བརླབས་པས། །"
2175580,2178047,2467,"འདི་ཕྱིར་སྡུག་བསྔལ་གཏན་གྱི་འདུན་མ་འཕྱུགས། །"
2178047,2180548,2501,"གསུངས་དུས་བདུད་ཀྱིས་བར་དུ་གཅོད་པའི་ཆོས་དྲུག་ཡོད།"
2180548,2183171,2623,"གང་རེད་ཟེར་ན། མཚན་ལྡན་གྱི་བླ་མ་བློས་བཏང༌།"
2183171,2187854,4683,"སྡིག་པ་མི་དགེ་བ་བྱེད་པའི་གྲོགས་པོ་བསྟེན་ན་རང་ཐར་པའི་ལམ་དང་རྒྱབ་འགལ་འགྲོ།"
2187854,2191451,3597,"ཐར་པ་བྱང་ཆུབ་ཀྱི་གོ་འཕང་བསྒྲུབ་རྒྱུ་ཆོས་འདི་ལ་བརྩོན་མ་ནུས།"
2191451,2195697,4246,"འཁོར་བའི་འཇིག་རྟེན་གྱི་བྱ་བ་ལམ་དུ་ཞུགས་ན་དེ་སླུ་བར་འགྱུར་པ་ཡིན།"
2195697,2202324,6627,"རང་གི་དོན་སྤངས་རྟོགས་ཀྱི་ཡོན་ཏན་དང་ལྡན་པ་མ་ཡིན་པ་རང་དོན་བསྒྲུབ་རྒྱུ་འདི་སྤངས་ནས།"
2202324,2205125,2801,"གཞན་དོན་ལྟར་སྣང་སྒོ་ནས་བྱས་ན་རང་དོན་འདི་བརླག་འགྲོ།"
2205125,2208510,3385,"འཇིག་རྟེན་ཚེ་འདིའི་བྱ་བ་ལ་དགོས་པ་མེད་པ་བོར་ནས་"
2208510,2212102,3592,"འཇིག་རྟེན་ཆོས་བརྒྱད་བྱ་བ་དོན་དུ་གཉེར་ན་རང་གི་དོན་གཏོང་བ་ཡིན།"
2212102,2216091,3989,"དབེན་པའི་གནས་སུ་རྩེ་གཅིག་ཏུ་མི་སྡོད་པ་འདུ་འཛི་རྣམ་གཡེང་གི་ངང་དུ་ཤོར་ན་"
2216091,2222283,6192,"ཏིང་ངེ་འཛིན་གཏོར་བར་འགྲོ་བ་ཡིན། ཆོས་ཐམས་ཅད་གཉིས་མེད་ཀྱི་དོན་དུ་རྟོགས་པ་བོར་ནས་"
2222283,2225523,3240,"མཚན་མ་ཚིག་ཕྱིར་འབྲང་བ་འདི་བདུད་ཀྱིས་དབང་དུ་བསྒྱུར་པ་ཡིན་པས།"
2225523,2227575,2052,"དེ་འདྲའི་མི་འདི་བདུད་ཀྱིས་བྱིན་གྱིས་བརླབས།"
2227575,2230678,3103,"ཚེ་འདི་དང་ཕྱི་མ་སྡུག་བསྔལ་གཏན་གྱི་འདུན་མ་འཕྱུགས་པ་ཡིན།"
2230678,2234829,4151,"(285) ཡེང་མེད་བྱ་ར་བཏང་བའི་ཆོས་དྲུག་ནི། །སྤྱོད་པའི་རང་བཞིན་གླང་ཆེན་ཡན་འདྲ་འདི། །"
2234829,2239030,4201,"ཉམ་ངའི་འདམ་དུ་ཚུད་དམ་བྱ་ར་བཏང༌། །ལྟ་བའི་རང་བཞིན་སྣང་སྟོང་དབྱེར་མེད་འདི། །"
2239030,2242734,3704,"བདག་འཛིན་འདྲེ་ཡིས་ཁྱེར་རམ་བྱ་ར་བཏང༌། །རིག་པའི་ངང་དངས་འོད་གསལ་ཁྱེའུ་ཆུང་འདི། །"
2242734,2246439,3705,"འཁྲུལ་པའི་རྗེས་ཕྱིར་འབྲངས་སམ་བྱ་ར་བཏང༌། །བྱིན་རླབས་རྩ་བ་མོས་གུས་ལོ་ཐོག་འདི། །"
2246439,2250236,3797,"ལོག་ལྟའི་སད་ཀྱིས་ཁྱེར་རམ་བྱ་ར་བཏང༌། །བྱང་ཆུབ་ཐར་ལམ་བགྲོད་པའི་སྒྲོན་མེ་འདི། །"
2250236,2254040,3804,"འདོད་པའི་རླུང་གིས་གཡོས་སམ་བྱ་ར་བཏང༌། །འཆི་མེད་བདུད་རྩི་བླ་མའི་གདམས་ངག་འདི། །"
2254040,2257827,3787,"ཐེ་ཚོམ་དུག་དང་འདྲེས་སམ་བྱ་ར་བཏང༌། །དེ་ཕྱིར་ཡེང་མེད་བྱ་ར་གཅེས་པ་ཡིན། །"
2257827,2264139,6312,"གསུངས་པ། ད་རང་གི་སེམས་ལ་དུས་རྒྱུན་དུ་དྲན་པ་དང་ཤེས་བཞིན་གྱིས་སོ་པ་བཏང་སྟེ།"
2264139,2268220,4081,"རང་གི་རྒྱུད་ཚོད་འདི་ལ་དུས་རྟག་ཏུ་སོ་བཙུགས་ནས་བྱ་ར་གཏང་དགོས་པ་ཡིན།"
2268220,2272117,3897,"གང་རེད་ཟེར་ན། རང་གི་སྤྱོད་པ་འདི་གླང་ཆེན་སྨྱོན་པ་འདྲ་ཞིག་ཡིན་ན།"
2272117,2276157,4040,"མི་བྱེད་པ་དང༌། མི་ལས་པ་གཅིག་ཀྱང་མེད་པས་དེའི་དབང་དུ་བཏང་བཞག་ན་"
2276157,2279553,3396,"ལས་དང་ཉོན་མོངས་པའི་ཉམ་ངའི་འདམ་དུ་ཚུད་པ་ཡིན་པས་ན།"
2279553,2283344,3791,"རང་གི་སྤྱོད་པ་འདི་དྲན་པ་དང་ཤེས་བཞིན་གྱིས་བཟུང་ཨེ་འདུག་མི་འདུག་ལྟ་སྟེ་"
2283344,2285452,2108,"དུས་རྒྱུན་དུ་རང་གི་སེམས་ལ་ལྟོས་གསུངས།"
2285452,2290187,4735,"ལྟ་བའི་རང་བཞིན་སྣང་སྟོང་དབྱེར་མེད་པའི་ངོ་བོའི་གནས་ལུགས་འདི་"
2290187,2293574,3387,"བདག་འཛིན་གྱི་འདྲེ་ཡིས་ཁྱེར་འགྲོ་ཡི་ཨེ་འདུག་མི་འདུག་ལྟོས་མ་གཏོགས།"
2293574,2297705,4131,"བདག་འཛིན་འདྲེས་ཁྱེར་སོང་ན་སྣང་སྟོང་དབྱེར་མེད་ཀྱི་ལྟ་བ་བརླག་འགྲོ་ཡི་རེད།"
2297705,2300875,3170,"རིག་པའི་རང་དངས་འོད་གསལ་བའི་ངོ་བོ་བུ་ཆུང་ལྟ་བུ་འདི་"
2300875,2303977,3102,"འཁྲུལ་པ་ཡུལ་གྱི་རྗེས་སུ་འབྲངས་མི་འབྲངས་ལྟོས་མ་གཏོགས།"
2303977,2307430,3453,"འཁྲུལ་པ་ཡུལ་གྱི་རྗེས་སུ་འབྲངས་སོང་ན་བུ་ཆུང་གཏད་མེད་ཅིག་"
2307430,2312445,5015,"མི་རྒན་པས་རྫི་བོས་མ་བསྐྱངས་ན་ཁོ་རང་གད་པ་དང་གཡང་ས་ལ་སོགས་པ་ནས་ལྷུང་འགྲོ་ཡི་རེད།"
2312445,2317378,4933,"བྱིན་རླབས་ཀྱི་རྩ་བ་མོས་གུས་ཡིན་པས་མོས་གུས་ལོ་ཐོག་ལྟ་བུ་འདི་"
2317378,2321230,3852,"ལོག་ལྟའི་སད་ཀྱིས་ཁྱེར་ཨེ་འགྲོ་མི་འགྲོ་བྱ་ར་གཏང་མ་གཏོགས།"
2321230,2324219,2989,"ལོག་ལྟའི་སད་ཀྱིས་ཁྱེར་འགྲོ་ན་ཉམས་རྟོགས་སྐྱེ་དཀའ་ཡི་རེད།"
2324219,2329028,4809,"བྱང་ཆུབ་ཐར་ལམ་བགྲོད་པར་གྱུར་པའི་སྒྲོན་མེ་གང་རེད་ཟེར་ན།"
2329028,2334645,5617,"བླ་མའི་གདམས་ངག་འདི་རེད་དུས། དེ་ཡང་ཚེ་འདི་འདོད་པའི་རླུང་གིས་གདམས་ངག་གི་མར་མེ་འདི་"
2334645,2336582,1937,"བསད་ཨེ་སོང་མི་སོང་བྱ་ར་བཏང༌།"
2336582,2340672,4090,"འཆི་མེད་བདུད་རྩི་ལྟ་བུ་བླ་མའི་གདམས་ངག་རྩེ་གཅིག་ཏུ་ཉམས་སུ་ལེན་ན་"
2340672,2343132,2460,"ཐར་པ་དང་ཐམས་ཅད་མཁྱེན་པའི་གོ་འཕང་འཐོབ་འོང༌།"
2343132,2348735,5603,"བླ་མས་ང་ལ་མགོ་སྐོར་གཏོང་བ་ཨེ་རེད་ཐེ་ཚོམ་གྱི་དུག་དང་འདྲེས་ཨེ་འདུག་མི་འདུག་བྱ་ར་བཏང༌།"
2348735,2351004,2269,"དེ་ཕྱིར་ཡེང་མེད་བྱ་ར་གཅེས་པ་ཡིན།"
2351004,2357063,6059,"(286) ཡང་དག་དོན་ལ་མི་རྟོགས་ཆོས་དྲུག་ནི། །སྐྱེ་བློས་སྐྱེ་མེད་མི་རྟོགས་བློ་འདས་ཕྱིར། །"
2357063,2362843,5780,"དངོས་བློས་སྟོང་ཉིད་མི་རྟོགས་ཡུལ་འདས་ཕྱིར། །བྱ་བློས་བྱར་མེད་མི་རྟོགས་བྱ་བྲལ་ཕྱིར། །"
2362843,2367702,4859,"སྙམ་བློས་གཉིས་མེད་མི་རྟོགས་བསམ་བྲལ་ཕྱིར། །ཞེན་བློས་མཐའ་བྲལ་མི་རྟོགས་ཕྱོགས་བྲལ་ཕྱིར། །"
2367702,2372924,5222,"སྤྱོད་བློས་སྤྲོས་མེད་མི་རྟོགས་སྤྲོས་འདས་ཕྱིར། །དངོས་པོ་མཚན་མར་མ་འཛིན་གནས་ལུགས་དོན། །"
2372924,2376723,3799,"མ་བསམས་ཟང་ཀ་ཐ་མལ་དམིགས་རྟོག་བྲལ། །"
2376723,2380310,3587,"ཞེས་པའི་སྒོ་ནས་བསྟན་དུས། ཡང་དག་པའི་དོན་མི་རྟོགས་པའི་ཆོས་དྲུག་ཡོད།"
2380310,2383878,3568,"གང་རེད་ཟེར་ན། སྐྱེ་འགག་གནས་གསུམ་འདུག་བསམ་པའི་བློ་འདིས་"
2383878,2387557,3679,"སྐྱེ་མེད་ཀྱི་དོན་མི་རྟོགས་ཏེ། སྐྱེ་འགག་གནས་གསུམ་དང་བྲལ་བ་འདི་"
2387557,2390389,2832,"བློ་འདས་ཀྱི་དོན་རེད་དུས་བློས་རྟོགས་ཀྱི་མ་རེད་གསུངས་རེད།"
2390389,2395719,5330,"དངོས་པོ་མཚན་མ་ལ་ཞེན་བསྡད་ཀྱི་འཛིན་པ་ཞིག་ཡོད་ན་དེས་སྟོང་ཉིད་ཀྱི་དོན་མི་རྟོགས་ཏེ།"
2395719,2398672,2953,"དངོས་པོ་མཚན་མ་ཞེན་པའི་བློ་ལས་འདས་པའི་ཡུལ་རེད།"
2398672,2403128,4456,"བྱ་བ་མང་པོ་ཞིག་བྱེད་བསྡད་དུས་བྱར་མེད་ཀྱི་དོན་འདི་མི་རྟོགས་ཏེ།"
2403128,2406835,3707,"བྱ་བྲལ་ལྷུག་པའི་གནས་ལུགས་ཟེར་རེད། འདི་རེད། འདི་མ་རེད་"
2406835,2410314,3479,"བསམ་རྒྱུའི་འཛིན་པ་མང་པོ་ཞིག་ཡོད་ན་གཉིས་མེད་ཀྱི་དོན་འདི་མི་རྟོགས་ཏེ།"
2410314,2414124,3810,"བསམ་བརྗོད་དང་བྲལ་བ་ཡིན། ཚེ་འདི་ལ་ཞེན་ཆགས་ཡོད་བཞིན་པས་"
2414124,2418326,4202,"མཐའ་བྲལ་གྱི་དོན་མི་རྟོགས་ཏེ། ཞེན་ཆགས་མེད་པའི་ཕྱོགས་དང་བྲལ་བ་ཡིན་པའི་ཕྱིར།"
2418326,2422648,4322,"སྤྱོད་པ་བླང་དོར་མང་པོས་སྤྲོས་མེད་ཀྱི་དོན་འདི་མི་རྟོགས་ཏེ།"
2422648,2426406,3758,"སྤྲོས་པ་ལས་འདས་པ་ཡིན་པའི་ཕྱིར། དངོས་པོ་དང་མཚན་མར་འཛིན་པས་"
2426406,2429784,3378,"གནས་ལུགས་ཀྱི་དོན་མི་རྟོགས་ཏེ། གནས་ལུགས་ཀྱི་ངོ་བོ་ལ་མ་བསམས་"
2429784,2432660,2876,"ཟང་ཀ་དམིགས་རྟོག་དང་བྲལ་བ་ཡིན་པའི་ཕྱིར།"
2432660,2442194,9534,"(287) གནས་ལུགས་རང་ངོ་བརྟག་པའི་ཆོས་དྲུག་ནི། །རང་རིག་ཟང་ཀ་བཅོས་བསླད་མེད་པ་ནི། །"
2442194,2450284,8090,"ཐ་མལ་མ་ཡིན་ལུང་མ་བསྟན་ལས་ལོག །ཀུན་རྟོག་མ་ཡིན་གཟུང་འཛིན་གཉིས་དང་བྲལ། །"
2450284,2454555,4271,"གཉེན་པོ་སེམས་མིན་སྤང་གཉེན་ཀུན་ལས་འདས། །གཞན་གྱིས་མི་མཐོང་སོ་སོར་རང་རིག་སྟེ། །"
2454555,2458957,4402,"རང་ཞེས་མི་དམིགས་དམིགས་མྱོང་ཀུན་ལས་འདས། །རྟག་ཏུ་ཡོད་ཀྱང་གསང་འདི་ཤེས་དཀའ་བས། །"
2458957,2464738,5781,"རྟོགས་དང་མི་རྟོགས་ཀུན་འདས་ཀུན་ཁྱབ་ཡིན། །གང་གིས་འདི་ཤེས་གནས་ལུགས་དོན་ལ་མཁས། །"
2464738,2467957,3219,"ཞེས་པའི་སྒོ་ནས་བསྟན་ཏེ། ཆོས་ཉིད་ཀྱི་གནས་ལུགས་རང་ངོ་ཤེས་ན་"
2467957,2473280,5323,"རང་གི་རང་བཞིན་བརྟག་པའི་ཆོས་དྲུག་ཡོད། གང་རེད་ཟེར་ན། རང་རིག་ཟང་ཀ་ཟེར་དུས།"
2473280,2477992,4712,"ཡོད་མེད་གང་གི་ཕྱོགས་སུའང་མ་ལྷུང་བའི་བཅོས་བསླད་མེད་པ་འདི་ཡིན་པས་ན།"
2477992,2482234,4242,"བཏང་སྙོམས་ཐ་མལ་གྱིས་ལུས་སོང་བའི་ཞི་གནས་ཀྱི་ཉམས་ལྟ་བུ་མ་ཡིན་པ་"
2482234,2484741,2507,"ལུང་མ་བསྟན་ལས་ཁྱད་པར་དུ་འཕགས་དགོས་པ་ཡིན།"
2484741,2489266,4525,"རང་གི་སྒོམ་པ་འདི་ཉིད་འཁྲུལ་པའི་རྣམ་རྟོག་གི་ཀུན་རྟོག་མ་ཡིན་པ་"
2489266,2493965,4699,"གཟུང་འཛིན་གཉིས་དང་བྲལ་བའི་ཡེ་ཤེས། ཉོན་མོངས་ཐམས་ཅད་ཀྱི་གཉེན་པོ་འདི་"
2493965,2498204,4239,"སེམས་མིན་པས་སེམས་ཀྱི་གནས་ལུགས་འདི་སྤང་གཉེན་ཀུན་ལས་འདས་པ་ཡིན།"
2498204,2504017,5813,"གཞན་གྱིས་འདི་རེད་ཟེར་བསྟན་དུ་མེད་དེ་སོ་སོར་རང་རིག་པའི་ཡེ་ཤེས་ཀྱི་སྤྱོད་ཡུལ་དུ་གྱུར་པ་ཡིན།"
2504017,2508735,4718,"རང་དང་གཞན་ཟེར་རྒྱུ་དམིགས་པ་མེད་དེ་དམིགས་པའི་ཉམས་མྱོང་ཀུན་ལས་འདས་པ་ཡིན།"
2508735,2512171,3436,"ཆོས་ཉིད་ཀྱི་དོན་རྟག་ཏུ་འདུ་འབྲལ་མེད་པ་རང་གི་སེམས་ལ་ཡོད་ཀྱང་"
2512171,2516387,4216,"ཆོས་ཉིད་ཀྱི་དོན་གྱི་གསང་འདི་ཤེས་པར་དཀའ་བ་ཡིན་པས་ན་"
2516387,2520545,4158,"རྟོགས་དང་མི་རྟོགས་ཀུན་ལས་འདས་པའི་ཀུན་ཁྱབ་ཡིན།"
2520545,2523745,3200,"གང་གིས་འདི་ལྟ་བུའི་གནས་ལུགས་འདི་ཤེས་ན་གནས་ལུགས་ཀྱི་དོན་ལ་"
2523745,2527571,3826,"མཁས་པར་འགྱུར་བ་ཡིན་དེ་ལྟར་ཤེས་པར་བྱའོ།"
2530311,2531762,1451,"(288) །རང་བཞིན་མངོན་དུ་ཕྱུང་བའི་ཆོས་དྲུག་ནི། །རྟོགས་པའི་དུས་ན་རང་གསལ་སང་ངེ་བ། །"
2531762,2537182,5420,"མི་རྟོག་དུས་ན་མ་འགགས་ཝལ་ལེ་བ། །ཅིར་སྣང་དུས་ན་རང་གསལ་ལྷག་གེ་བ། །"
2537182,2543216,6034,"གཟུང་འཛིན་དུས་ན་ཀུན་གསལ་སལ་ལེ་བ། །མཉམ་གཞག་དུས་ན་མཐའ་གྲོལ་སང་ངེ་བ། །"
2543216,2547570,4354,"འཕྲོ་གནས་མཉམ་དུས་བར་མེད་ཧ་རེ་བ། །འདི་འདྲའི་གནད་ཤེས་རྣལ་འབྱོར་རྩེ་མོར་ཕྱིན། །"
2547570,2558105,10535,"ཞེས་པ་སྟེ། རང་བཞིན་རྫོགས་པ་ཆེན་པའི་རང་བཞིན་མངོན་དུ་ཕྱུང་བར་འགྱུར་པ།"
2558105,2563053,4948,"ད་རྫོགས་པ་ཆེན་པོ་རྟོགས་དུས་ནི་འདི་འདྲ་ཡོད་ཟེར་བྱ་བའི་ཆོས་དྲུག་གང་རེད་ཟེར་ན།"
2563053,2567695,4642,"རིག་པ་ཆོས་ཉིད་ཀྱི་དོན་རྟོགས་ན་རིག་པ་ཁོ་རང་རང་གིས་རང་གསལ་བ་མ་གཏོགས།"
2567695,2572588,4893,"གསལ་བྱེད་གཞན་ནས་འཚོལ་བ་མི་དགོས་པ་ནམ་མཁའ་དངས་སང་ངེ་བ་ལྟ་བུ་ཡོད་གསུངས།"
2572588,2576420,3832,"དེ་ནས་རྣམ་པར་མི་རྟོག་པ་བདེ་གསལ་མི་རྟོག་པ་གསུམ་ཡོད་པའི་ནང་ནས་"
2576420,2579852,3432,"མི་རྟོག་པའི་དུས་ན་ཚོགས་དྲུག་གི་སྣང་བ་འགག་ནི་མ་འགགས།"
2579852,2584633,4781,"རིག་པ་རང་གི་ངོ་བོའང་མ་ཡེངས་བ། ཡུལ་དང་དབང་པོ་གཉིས་ཕན་ཚུན་མ་ཕྲད་པས་"
2584633,2589237,4604,"ཝལ་ལེ་བ་ཞེས་བྱ་བ་ཡིན། དེ་ནས་ཚོགས་དྲུག་གི་སྣང་བ་ཅི་ཤར་ན་"
2589237,2595912,6675,"ཤར་བ་དེ་དག་གི་ཞེན་མེད་ཀྱི་ངང་ནས་རྒྱ་མཚོ་ལ་གཟའ་སྐར་ཤར་བ་བཞིན་དུ་རང་གསལ་ལྷག་གེ་བ།"
2595912,2602123,6211,"གཟུང་འཛིན་དུས་ན་ཀུན་གསལ་ཟེར། ཕྱི་གཟུང་བའི་ཡུལ། ནང་འཛིན་པའི་སེམས་ཐམས་ཅད་མ་འདྲེས་པ་ཡོད་ནའང༌།"
2602123,2606331,4208,"གཟུང་བ་དང་འཛིན་པ་གཉིས་ཀྱིས་ལས་བསགས་པ་ལ་སོགས་པ་བྱེད་མི་ནུས་པས་"
2606331,2611426,5095,"ཀུན་གསལ་སལ་ལེ་བ། མཉམ་གཞག་གི་དུས་ན་ཡོད་པའི་གཟུགས་དངོས་པོའང་མེད་པ།"
2611426,2616588,5162,"མེད་པའི་ཕྱང་ཆད་མིན་པ་མཐའ་ཐམས་ཅད་ལས་བྲལ་བས་སང་ངེ་བ།"
2616588,2623861,7273,"རྣམ་རྟོག་འཕྲོ་བའི་དུས་ནའང་རིག་པ་ནི་ཡེང་མ་སོང་པ་བར་མེད་ཧ་རེ་བ།"
2623861,2630932,7071,"འདི་འདྲའི་གནད་ཤེས་རྣལ་འབྱོར་རྩེ་མོར་ཕྱིན།"
2630932,2636361,5429,"(289) ཁྱད་དུ་བསད་ནས་བསྒྲུབ་པ་རྣམ་དྲུག་ནི། །ངལ་དུབ་བཀྲེས་སྐོམ་སྡུག་བསྔལ་ཁྱད་བསད་དགོས། །"
2636361,2642570,6209,"མི་ཡུལ་འབྲེལ་འདྲིས་སོ་ནམ་ཁྱད་བསད་དགོས། །དགྲ་གཉེན་ཆགས་སྡང་ཁེ་གྲགས་ཁྱད་བསད་དགོས། །"
2642570,2646392,3822,"སྒོ་ལྔའི་ཡུལ་ལ་ཆགས་ཞེན་ཁྱད་བསད་དགོས། །བསྟོད་སྨད་ཚིག་ལ་དགག་སྒྲུབ་ཁྱད་བསད་དགོས། །"
2646392,2651534,5142,"དྲན་རྟོག་རང་ཡལ་སྤང་གཉེན་ཁྱད་བསད་དགོས། །དེ་ལྟར་ལྡན་ན་ཐར་ལམ་བྱང་ཆུབ་འགྲུབ། །"
2651534,2657859,6325,"གསུངས། ད་འདི་དམ་པའི་ཆོས་སྒྲུབ་པའི་གང་ཟག་གིས་འཇིག་རྟེན་གྱི་བྱ་བ་ཁྱད་དུ་བསད་དེ་"
2657859,2660368,2509,"སྤང་དགོས་པ་རྣམ་པ་དྲུག་ཡོད། གང་རེད་ཟེར་ན།"
2660368,2664409,4041,"དམ་པའི་ཆོས་སྒྲུབ་དུས་སངས་རྒྱས་ཀྱི་གོ་འཕང་ཚེ་གཅིག་ལ་བསྒྲུབ་རྒྱུ་རེད་དུས།"
2664409,2668322,3913,"དེའི་ཚེ་ན་ངལ་དུབ་དང་བཀྲེས་སྐོམ་གང་ཡོད་ན་དེ་རང་གིས་བཟོད་དགོས་རེད།"
2668322,2673000,4678,"དེ་མིན་སྐྱིད་པོ་རྐྱང་པས་སངས་རྒྱས་རྒྱུ་མ་རེད་དེ་དེ་ཕྱིར་ན་སྡུག་བསྔལ་ཁྱད་དུ་བསད་དགོས།"
2673000,2677641,4641,"མིའི་ཡུལ་དུ་ཕྱིན་ན་ཟས་ལྟོ་འགྲངས་དང༌། གོས་ལྷགས་སྐྱོབ་ཙམ་གྱིས་ཆོག་གི་རེད།"
2677641,2682939,5298,"དེ་མིན་ཡོན་བདག་དང་ངོ་སྲུང་འདྲིས་རྒྱུ་དང༌། རང་གིས་ཞིང་ཁ་སོ་ནམ་བྱེད་རྒྱུ་དེ་ལ་སོགས་པ་"
2682939,2687616,4677,"ཁྱད་དུ་བསད་དེ་ཕ་སྤང་དགོས་པ་ཡིན། དེ་མིན་རང་ཡུལ་སྤངས།"
2687616,2691391,3775,"མི་ཡུལ་དུ་སོང་ནས། འབྲེལ་འདྲིས་དང་སོ་ནམ་བྱས་ན་ཕ་ཡུལ་དང་ཁྱད་མེད་པ་ཡིན།"
2691395,2697290,5895,"སྡང་བྱེད་ཀྱི་དགྲ་ལ་གནོད་པ་བྱས། ཆགས་སྲེད་ཀྱིས་གཉེན་ལ་ཕན་བཏགས།"
2697290,2700990,3700,"འཇིག་རྟེན་གྱི་གྲལ་ནས་མི་ཤེས་པ་འདུག་ཟེར་ཁེ་གྲགས་མང་པོ་བསྒྲུབ་ན་"
2700990,2706404,5414,"འཇིག་རྟེན་ཆོས་བརྒྱད་བྱ་བས་གཡེང་འགྲོ་དུས་དེ་ཁྱད་བསད་དགོས། མིག་གི་ཡུལ་དུ་གཟུགས།"
2706404,2711532,5128,"རྣ་བའི་ཡུལ་དུ་སྒྲ་ལ་སོགས་པའི་ཡུལ་འདི་དག་ཐམས་ཅད་ཀྱི་མིག་གིས་ལྟད་མོ་མང་པོ་ལྟ་འདོད།"
2711532,2717471,5939,"རྣ་བའི་སྒོ་ནས་སྙན་གྲགས་མང་པོ་གོ་འདོད། དེ་ནས་རང་གོ་ས་འཐོབ་འདོད། གཞན་གྱིས་བསྟོད་ར་གཏོང་འདོད་"
2717471,2721065,3594,"ལ་སོགས་པའི་ཆགས་ཞེན་བྱས་ནའང་ཆོས་ཀྱི་གེགས་ཡིན་པས་ཁྱད་དུ་བསད་དགོས།"
2721065,2726965,5900,"བསྟོད་པ་བྱས་ན་སེམས་འདི་དགའ་བ་བྱས་ཏེ་དེ་ལ་གཟེངས་བསྟོད། སྨད་པ་འབྱུང་ན་སེམས་ལ་མི་དགའ་བ་བྱས་ཏེ་"
2726965,2734300,7335,"དེ་ལས་ནི་ངན་པ་སྨྲ་བ་ཐམས་ཅད་ཁྱད་དུ་བསད་དགོས་རྒྱུ་མ་གཏོགས། བསྟོད་སྨད་ཀྱི་རྗེས་སུ་འབྲང་ན་ཆོས་བརྒྱད་ཀྱི་བྱ་བ་ལ་ཞེན་པ་ཡིན།"
2734300,2740487,6187,"དྲན་རྟོག་རང་ཡལ་སྤང་གཉེན་ཁྱད་བསད་དགོས། །ཟེར་དུས་དེ་ནས་བླང་དོར་གྱི་གནས་མི་བརྗེད་པའི་དྲན་པ་དང་"
2740487,2745479,4992,"རང་གི་རྒྱུད་ལ་དུས་རྟག་ཏུ་བརྟགས་པའི་ཤེས་བཞིན་སོགས་བཟང་ངན་གྱི་དྲན་རྟོག་ཀུན་རང་ཡལ་དུ་གྲོལ་ཏེ་"
2745479,2750048,4569,"སྤང་གཉེན་ཐམས་ཅད་ཁྱད་དུ་བསད་པ་དགོས། དེ་ལྟར་བྱས་ན་ཐར་ལམ་བྱང་ཆུབ་འགྲུབ།"