ང་གི་རིག་པ་དེ་མིག་ལ་གཏད་མིག་དེ་ཐོད་རྒལ་ལ་གོམས་འདྲིས་ཡོད་ན་ཕྱི་ནས་དབྱིངས་རིག་གི་སྣང་བ་ཤར་འོང་བ་དེ་ལ་རྩེ་གཅིག་ཏུ་གཏད་ཐོད་རྒལ་ལ་གོམ་པ་མེད་ན་ཕྱི་ནམ་མཁའ་སྟོང་པ་སྤྲིན་དང་བྲལ་བ་ནམ་མཁའ་སྟོང་སང་ངེ་ཡོད་པ་གཅིག་ལ་གཏད་དེ་དབྱིངས་རིག་གཅིག་ལ་གཏད་ནས་བཞག་དེས་སྣང་མཆེད་ཐོབ་གསུམ་རིམ་གྱིས་ཤར་སྟེ་00-20གཞི་ལམ་མ་བུ་འདྲེས་སྟེ་དེའི་སྟེང་དུ་གྲོལ་འགྲོ་རྒྱུ་རེད་སྐུ་དང་ཡེ་ཤེས་ཟུང་དུ་འཇུག་ཟེར་མཁན་དེ་རེད་ཡང་ན་གྲོང་འཕོ་དང་གྲོང་འཇུག་གི་སྒོ་ནས་འཇུག་དགོས་རྒྱུ་རེད་དུས། །གཉིས་པ་ཡུལ་དང་གནས་ལ་འཇུག་པ་འཕོ་བའི་གདམས་པ་ནི། ། ཡང་ན་གྲོང་འཕོ་གྲོང་འཇུག་ནི། །དབུགས་ཀྱི་འགྲོ་འོང་དང་བསྟུན་ནས། །རིག་པ་ཨ་ཡི་རྣམ་པར་འཕང། །འདི་དག་གིས་ནི་བཙན་ཐབས་སུ། །གྲོལ་བའི་གོ་འཕང་སྟེར་བར་བྱེད། གསུང་དུས་གྲོང་འཕོ་ཟེར་དུས་དཔེར་ན་ད་ལྟ་ཁང་པ་འདིའི་ནང་ན་བསྡད་ཡོད་ན་ང་མོ་ཀྲ་གཅིག་ནང་ཞུགས་ཁང་པ་གཞན་གཅིག་ན་བུད་སོང་ན་ཁང་པ་ནས་ཁང་པ་སྤོས་སོང་བ་དཔེ་དེ་ལྟ་བུ་ད་ལྟ་གཟུགས་པོ་གདོས་བཅས་འདིའི་ནང་ལ་རྣམ་ཤེས་དེ་00-50 བསྡད་ཡོད་དུས་རྣམ་ཤེས་མདུན་ལ་འཕོ་ནས་དེ་ནས་ཡང་སྐྱེ་བ་གཞན་ཅིག་ལ་འཕོ་བ་དཔེར་ན་ཁང་པ་གཅིག་ནས་གཅིག་ལ་ཕར་འགྲོ་དགོས་པ་ལྟ་བུ་རེད། གྲོང་འཕོ་གྲོང་འཇུག་བྱེད་དུས་ལུས་དེ་ལ་སེམས་ཚུར་ཆགས་འོང་དུས་ལུས་དང་སེམས་གཉིས་འབྲེལ་བ་བྱེད་དགོས་འབྲེལ་བྱེད་ཁ་སྣ་ནས་ཕྱུང་བའི་དབུགས་འདི་རེད་ཕར་འབྲེལ་བ་ཆད་རན་ཁ་ལ་ཁ་སྣ་ནས་འགྲོ་བའི་དབུགས་01-13 དེས་ལུས་དང་སེམས་གཉིས་འབྲེལ་བ་ཆད་དགོས་རྒྱུ་རེད་དེ་ཆད་པར་བྱེད་པ་ལ་རང་གི་ལུས་ནང་སྙིང་དང་གློ་བ་གཉིས་ཀྱི་བར་སྲོག་གི་རྩ་ཟེར་མཁན་གཅིག་ཡོད་རེད་སྲོག་གི་རྩ་དེའི་ནང་ཁྲག་གི་ཐིག་པ་གསུམ་རྒྱབ་འོང་དུས་མི་ཤི་རན་ཁ་ཁ་ནས་ཧ་སྒྲ་ཆེན་པོ་གསུམ་གྲགས་འོང་རྒྱུ་དེ་རེད་དེ་ཡི་དབང་གིས་ད་ལྟ་དཔེར་ན་ཐིམ་རིམ་དངོས་སུ་ཤར་རྒྱུ་མ་རེད་མ་ཤར་གོང་ནས་ཉམས་ལེན་བྱེད་དགོས་དུས་རང་གི་ཁ་ནས་དབུགས་དེ་ཕྱི་ལ་ཤུགས་རིང་པོ་གཅིག་ཕྱི་ལ་འཕེན་དུས། ད་བདག་ངེས་པར་འཆི་བའི་དུས་ལ་བབས་པ་ཡིན་འདུག་སྤྲོས་པ་མེད་པའི་ངང་ལ་མྱ་ངན་ལས་འདའ་བར་བྱའོ་བསམ་ནས་རིག་པ་མིག་ལ་གཏད་མིག་ནམ་མཁའི་དཀྱིལ་དུ་གཏད་དེ་རང་གི་རིག་པ་དེ་ཡི་གེ་ཨ་དཀར་པོ་གཅིག་གི་རྣམ་པ་ཡོད་དུས་ཕྱི་ཡི་ནམ་མཁའ་དེ་ལ་ཨ་དེ་ཐིམ། ཕྱིའི་ནམ་མཁའ་དེ་དང་ནང་གི་རིག་པ་གཉིས་དབྱེར་མེད་འདྲེས་སོང་བསམ་ནས་མཉམ་པར་བཞག་ན་ནང་གི་རིག་པའི་ངོ་བོ་དེ་ལ་ཡར་སྟོང་ཆ་གསལ་ངར་ཐོན་པ་ཅན་ཅིག་ཡོང་རྒྱུ་རེད་དེ་འོང་དུས་སང་ཉིན་དབུགས་ཕྱི་ནང་གཉིས་ཆད་རན་པ་དང་མཉམ་དུ་དེ་ལྟར་བལྟ་ཤེས་ན་རིག་པ་དེ་ཕྱི་ལ་འཕོ་འོང་དུས་ནང་དབྱིངས་རིག་གི་སྣང་བ་ཡིན་ན་འདྲ་ཕྱི་ནམ་མཁའ་སྟོང་པ་ཡིན་ན་འདྲ་དེ་ལ་དབྱེར་མེད་ཐིམ་འགྲོ་དུས་གཞི་ཡི་འོད་གསལ་མ་བུ་འདྲེས་ཟེར་བ་02-13 དེ་རེད་དུས་དེའི་སྟེང་དུ་གྲོལ་འགྲོ་རྒྱུ་རེད་དེ་ནི་འཕོ་བ་ཐམས་ཅད་ཀྱི་རྒྱལ་པོ་སྤྲོས་མེད་ཀྱི་འཕོ་བ་ཟེར་རྒྱུ་དེ་རེད་དེ་ནས་02-18 ཡར་རྒྱབ་ནས་གྲོང་འཕོ་གྲོང་འཇུག་གི་འཕོ་བ་ཡིན་ནའང་འདྲ་མ་པང་བུ་འཇུག་གི་འཕོ་བ་གང་རུང་གིས་བཙན་ཐབས་སུ་གྲོལ་བའི་གོ་འཕང་སྟེར་བར་བྱེད་པའི་འཆི་ཁ་བར་དོའི་ཉམས་ལེན་དེ་རེད་དེ་ནས་འཆི་ཁ་བར་དོའི་སྟེང་དུ་གྲོལ་མ་ཐུབ་ནས་བཟུང་ཆོས་ཉིད་བར་དོ་ཟེར་མཁན་དེ་ཤར་འོང་རྒྱུ་རེད་དེའི་སྟེང་དུ་གྲོལ་དགོས་ན་ཆོས་ཉིད་བར་དོ་དེ་ག་འདྲ་རེད་ཟེར་ན། གཉིས་པ་ཞར་བྱུང་ནི། །གལ་ཏེ་ལས་ཀྱི་གཞན་དབང་གིས། །དུས་དེར་བརྟན་པ་མ་ཐོབ་ན། །ཕྱི་རོལ་འབྱུང་བཞི་ཐིམ་པ་དང་། །ནང་དུ་རླུང་ལྔ་འགྲོས་ཐིམ་རྗེས། །གསུང་དུས་ད་ལྟའི་ལས་ཀྱི་གཞན་དབང་གི་ལུས་རྟེན་འདིའི་སྟེང་ལ་ཐོག་མ་གཞིའི་འོད་གསལ་གཅིག་ཤར་གྱི་རེད་དེ་ང་ཚོས་ལམ་ངོས་མི་ཟིན་རེད་མ་གཏོགས་མཚན་མོ་གཉིད་འགྲོ་དུས་སྣང་མཆེད་ཐོབ་གསུམ་ཤར་དུས་གཞིའི་འོད་གསལ་ཧྲིབ་ཙམ་གཅིག་ཤར་གྱི་རེད་ལམ་ཉམས་ལེན་བྱེད་མཁན་རྣམས་ཀྱིས་འོད་གསལ་ངོས་ཟིན་ཟེར་མཁན་དེ་གཞིའི་འོད་གསལ་དེ་ངོས་ཟིན་འོང་བ་དེ་རེད། ད་ལྟ་ལུས་རྟེན་འདིར་གཞིའི་འོད་གསལ་དེ་ངོས་ཟིན་ན་བར་དོ་ནས་གཞི་ལམ་གྱི་འོད་གསལ་གཉིས་མ་བུ་འདྲེས་འགྲོ་དུས་ཐེ་ཚོམ་དགོས་རྒྱུ་མ་རེད་གྲོལ་ཐུབ་ཀྱི་རེད་དེ་ལྟ་བུའི་འོད་གསལ་ངོས་མ་ཟིན་ན་ལས་ཀྱི་གཞན་དབང་གིས་དུས་དེ་ལ་བརྟན་པ་མ་ཐོབ་ནས་བར་དོར་འཁྱམ་སོང་ན་།དེའི་ཚེ་འབྱུང་བཞི་ཐིམ་པ་དང་ཟེར་དུས། དང་པོ་ང་ཚོས་ལུས་འདི་ས་ཆུ་མེ་རླུང་འབྱུང་བཞིས་ཚུར་གྲུབ་ཡོད་རེད་དུས་ད་ལུས་པོ་དེ་ཞིག་རན་ཁ་ཡང་ས་ཡི་ཁམས་དེ་ཤ་དང་རུས་པ་ལ་སོགས་པ་ཐམས་ཅད་ཕྱི་རོལ་འབྱུང་བ་ས་ལ་ཐིམ། ཆུ་ཡི་ཁམས་ལས་བྱུང་བའི་ཁྲག་དང་ཆུ་སེར་ལ་སོགས་པ་ཕྱིའི་འབྱུང་བ་ཆུ་ལ་ཐིམ། མེ་ཡི་ཁམས་ལས་བྱུང་བའི་ལུས་ཀྱི་དྲོད་ཐམས་ཅད་མེ་ལ་ཐིམ་འགྲོ་དུས་ལུས་ཀྱི་དྲོད་ཐམས་ཅད་མཐའ་ནས་བསྡུ། རླུང་གི་ཁམས་ཁ་སྣའི་དབུག་དེ་ཕྱི་རླུང་ལ་ཐིམ་ཚར་དུས་ཁ་སྣ་ནས་དབུག་ཕྱི་རུ་འཕེན་རྒྱུ་མ་གཏོགས་ནང་དུ་བསྡུ་མི་ཤེས་པ་རེད་རླུང་དེ་ལ་ནང་གསེས་ཀྱི་དབྱེ་ན་ས་ཆུ་མེ་རླུང་ནམ་མཁའི་རླུང་ལྔ་ཡོད་རེད་དེའི་རླུང་ལྔ་པོ་དེ་འགྲོས་ཐིམ་འོང་དུས་ནང་རྟགས་སུ་སྣང་བ་མཆེད་པ་ཐོབ་པ་ཉེར་ཐོབ་བཞི་སྐུ་གསུམ་ཞིང་ཁམས་སྦྱོང་བའི་སྨོན་ལམ་ནང་དུ་གསུང་པ་དེ་ལྟ་བུ་ཤར་བའི་ཚེ་ན་རིག་གདངས་ཟེར་དུས་ད་ལྟ་རིག་པ་ངོས་ཟིན་04-23 དབྱིངས་རིག་གི་སྣང་བ་ཤར་རྒྱུ་དེ་རིག་པའི་གདངས་སྐྱེས་བུའི་གདོང་མེ་ལོང་ནང་ལ་ཤར་བ་ལྟ་བུ་རེད་དཔེར་ན་མེ་ལོང་ཕར་བསྡུས་བཞགས་ན་མེ་ལོང་ནང་ཡོད་པའི་སྐྱེས་བུའི་གདོང་དེ་སྐྱེས་བུ་རང་གི་གདོང་དེ་ལ་བསྡུ་འགྲོ་རེད་དཔེ་དེ་བཞིན་དུ་ཕྱི་རོལ་རིག་པའི་གདངས་དེ་ནང་གི་སྙིང་གི་སྦུབས་སུ་ཚུར་བསྡུ་འོང་གི་རེད། དེ་ཡི་ཚེ་ན་འོད་གསལ་ཟུང་04-45 དུ་འཇུག་པའི་གདམས་པ་ཟེར་མཁན་འདིར་བཀོད་པ་ཡིན་ཟེརདེ་གང་འདྲ་བྱེད་དགོས་ཟེར་ན། །རླུང་ནི་ཁ་སྣའི་ལམ་ནས་སྡུད། །སེམས་ནི་ཡེ་ཤེས་རྒྱབ་གྱེས་ཏེ། །ཚེ་འདིའི་སྣང་བ་འགགས་པར་འགྱུར། རླུང་དེ་ཁ་སྣའི་ལམ་ནས་སྡུད་དེ་ཁ་ནས་ཧ་སྒྲ་གྲགས་ཏེ་ལུས་ཀྱི་ནང་ཞུག་དབུགས་ཀྱི་ངར་སྒྲ་རྩེག་ཟེར་མཁན་དེ་ཡི་སྐབས་ལ་སེམས་དང་ཡེ་ཤེས་གཉིས་རྒྱབ་གྱེས་སེམས་འཁྲུལ་བའི་རང་ཞིན་དེ་བག་ལ་ཞ། ཡེ་ཤེས་གཞིའི་འོད་གསལ་དེ་ཚུར་འཆར་འོང་བའི་སྐབས་ན་སེམས་དང་ཡེ་ཤེས་གཉིས་ཁ་བྲལ་འགྲོ་རེད་དེའི་ཚེ་ན་འཇིག་རྟེན་ཚེ་འདིའི་སྣང་བ་གནས་དོན་ལུས་གསུམ་གྱི་སྣང་བ་དེ་ཕར་འགགས་ཏེ་ཕྱི་མའི་ལམ་པོ་ཆེ་ལ་འཇུག་འགྲོ་བ་ཡིན་ཟེར་ཕྱི་མའི་ལམ་པོ་ཆེ་ལ་འཇུག་འགྲོ་དུས་དང་པོ་ད་ལྟའི་སྣང་བ་གཞིའི་འོད་གསལ་ལ་ཕར་གཅིག་ཐིམ། གཞིའི་འོད་གསལ་དེ་ལས་གཞི་སྣང་གི་འོད་གསལ་ཅིག་ཚུར་ཤར་འོང་དུས་ཐོད་རྒལ་གོམས་པའི་གང་ཟག་ཅན་གཅིག་ཡིན་ན་གཞི་སྣང་གི་འོད་གསལ་དེ་ག་ལེར་རིམ་པ་བཞིན་དུ་ཤར་འོང་རིམ་པ་བཞིན་དུ་ཤར་བ་དེ་ལ་བརྟེན་ནས་སྔར་ཐོད་རྒལ་བསྒོམས་པའི་སྟོབས་ཀྱིས་འོད་གསལ་སྣང་བ་དེ་ངོས་ཟིན་དེའི་སྟེང་ལ་གྲོལ་འགྲོ་གི་རེད། ཐོད་རྒལ་སྒོམ་མ་མྱོང་བ་གཅིག་ཡིན་ན་གཞིའི་འོད་གསལ་དེ་སྐར་མདའ་རྒྱུག་པའི་ཡུན་ཙམ་ཤར་འོང་ཡིན་ན་ཡང་ཤར་བ་དེ་ལ་སྔར་གོམས་འདྲིས་མེད་པ་ལ་བརྟེན་ནས་དེ་ངོས་ཟིན་གྱི་མ་རེད་ངོས་མ་ཟིན་ན་གྲོལ་ཐུབ་ཀྱི་མ་རེད་དེའི་ཕྱིར་ན། །དེ་ཚེ་དབུགས་ཀྱི་སྦྱོར་བ་ཡིས། །རྣམ་ཤེས་ཡུལ་ལ་དྲངས་པའི་རྗེས། །ཐིག་ལེ་སྟོང་པའི་སྒྲོན་མ་ནི། །མཐེབ་འཛུབ་སྦྱོར་བས་མཚོན་བྱས་ཏེ། །རང་སྣང་ཡེ་ཤེས་ཆེན་པོ་རུ། །ཕྱིར་མི་ལྡོག་པའི་ངོ་སྤྲོད་གདབ། །གསུང་དུས་རྫོགས་པ་ཆེན་པོའི་རྣལ་འབྱོར་པ་དེ་ལ་འཆི་ལུག་མང་པོ་ཅིག་ཡོད་རེད་གང་ཟག་རྫོགས་པ་ཆེན་པོ་དེ་ལྟ་སྒོམ་ལ་གདིང་དུ་མ་སོང་བའི་གང་ཟག་ཅན་གཅིག་ཡིན་ན་དེ་ལ་རབ་ཡིན་ན་ཤི་རན་ཁ་དེ་ན་ཁོ་རང་གི་རྩ་བའི་བླ་མ་དྲན་བླ་མས་སྔར་ངོ་སྤྲོད་ཡོད་པ་དེ་གསལ་འདེབས་བྱས་ན་དེ་ནས་གཞི་ལམ་གྱི་འོད་གསལ་དེ་མ་བུ་འདྲེས་ཐུབ་ཀྱི་རེད་བླ་མ་སྐུ་དངོས་སུ་བཞུགས་མེད་ནའང་རང་གི་ཆོས་ཀྱི་མཆེད་གྲོགས་དམ་ཚིག་ལ་06-28 སེལ་མེད་པ་གཅིག་ཡོད་ན་དེས་གདམས་ངག་བསྟན་འོང་ན་དེ་གྲོལ་འགྲོ་གི་རེད་དུས་དེའི་ཕྱིར་ན་དབུགས་ཀྱི་སྦྱོར་བ་ཡིས་རྣམ་ཤེས་ཡུལ་ལ་དྲངས་འོང་རྗེས་མི་དེ་ཕྱི་དབུགས་ཆད་ནང་དབུགས་ཆད་ལ་ཁ་གཅིག་དེ་ལ་མཐེ་མཛུབ་གཉིས་ཀྱི་མིག་འདི་འདྲ་བྱས་མནན་ན་ཐིག་ལེའི་རྣམ་པ་གོ་གོར་ཅིག་ཚུར་ཤར་འོང་གི་རེད་ཤར་འོང་དུས་དེ་ལ་ཐིག་ལེ་སྟོང་པའི་སྒྲོན་མ་ཟེར་ད་ཁྱོད་གཞི་འོད་གསལ་ཤར་འོང་དུས་འདིའི་ངང་ལ་མ་ཡེངས་པར་མཉམ་པར་ཞོག་ཅིག་ཅེས་གང་ཟག་དེས་ངོ་སྤྲོད་བཏབས་འོང་ན་དེས་རྣ་ཅོག་ནང་གོ་འགྲོ་དུས་ཆོས་ཉིད་བར་དོའི་སྣང་བ་དེ་ཤར་འོང་ལེ་དང་མཉམ་དུ་རིག་པ་དེ་ལ་གཏད་བཞག་ན་7-04གདམས་པ་དེས་དབྱིངས་རིག་མ་བུ་འདྲེས་ནས་7-07 དེའི་སྟེང་དུ་གྲོལ་ཐུབ་འགྲོ་གི་རེད་དུས་ཕྱིར་མི་ལྡོག་པའི་ངོ་སྤྲོད་གདབས་ཟེར་དུས་བར་དོ་དང་པོ་དེ་རེད། །གཞན་དུ་སྐྱེ་མེད་ཡི་གེའི་སྒྲས། །གོང་ནས་གོང་དུ་འཕོ་བར་བྱ། ཟེར་དུས་ད་གཞི་འོད་གསལ་མ་བུ་འདྲེས་མ་ཐུབ་ན་དབུག་ཆད་འགྲོ་མ་ཐག་ཚེ་ལས་འདས་པའི་རྣམ་ཤེས་དེ་ཡིག་གེ་ཨ་དཀར་པོ་གཅིག་དུ་སྒོམ་ཨ་དཀར་པོ་དེ་སྙིང་ཁ་ནས་ཡར་སྤྱི་གཙུག་གི་བར་དུ་ཤེལ་གྱི་སྦུ་གུ་གཅིག་གི་ནང་ལ་ཨ་མང་པོ་བརྩེགས་འདྲ་ཉི་ཤུ་རྩ་གཅིག་སྒོམ་སྟེ་དེའི་དབུག་ཆད་འགྲོ་རྒྱུ་དེའི་ལོ་གྲངས་དང་མཉམ་པ་ཨ་ཨ་ཨ་ཨ་ཟེར་བརྒྱ་རྩ་བརྒྱད་བགྲང་བཞག་ན་ཨ་ཟེར་མཁན་དེ་ཆོས་ཉིད་སྐྱེ་མེད་ཀྱི་དོན་མཚོན་བྱེད་རེད་ཨ་ཡི་སྒྲ་དེ་དང་ཨ་བགྲངས་ཚེ་ཆོས་ཉིད་ཀྱི་ངང་དུ་མཉམ་པར་བཞག་ཁོ་རང་གཞི་འོད་གསལ་ཟིན་མཁན་དེ་གཉིས་ཀྱི་སྒོ་ནས་གོང་ནས་གོང་དུ་འཕོ་སྟེ་ཆོས་ཉིད་བར་དོ་རུ་གྲོལ་འགྲོ་གི་རེད་ད་དེའི་ཐོག་ནས་གྲོལ་མ་ཐུབ་ན། གསུམ་པ་ཆོས་ཉིད་བར་དོ་དེ་རང་སྣང་ལ་ཡིད་ཆེས་པ་མ་པང་དུ་འཇུག་པ་ལ་ལྔ་ལས། དང་པོ་ནམ་མཁའ་འོད་གསལ་ལ་ཐིམ། ཆོས་ཉིད་བར་དོར་ནང་དབྱིངས་སུ་གྲོལ་ཚུལ། འོད་གསལ་ཟུང་འཇུག་ལ་ཐིམ། ཟུང་འཇུག་ཡེ་ཤེས་ལ་ཐིམ། ཡེ་ཤེས་ལྷུན་གྲུབ་ལ་ཐིམ་སྟེ་གྲོལ་ཚུལ་ལོ། དང་པོ་ནམ་མཁའ་འོད་གསལ་ལ་ཐིམ་ཚུལ་ནི། ། དེ་ནས་ཀུན་གཞིའི་རྣམ་ཤེས་ཉིད། །དྲན་བྱ་དྲན་བྱེད་མེད་པའི་ཕྱིར། །ནམ་མཁར་ཐིམ་པའི་བརྡར་བཏགས་ཚེ། །ཆོས་ཉིད་བར་དོའི་སྣང་བ་ནི། གསུང་དེ་གཞིའི་འོད་གསལ་མངོན་སུམ་གྱི་ཐོག་དུ་ཕྱིན་འགྲོ་རེད་གཞིའི་འོད་གསལ་དེའི་ཐོག་ལ་ཕྱིན་སོང་ནས་བཟུང་གྲོལ་འགྲོ་རེད་དུས་གཞིའི་འོད་གསལ་ལ་མ་ཕྱིན་ན་ད་ལྟ་རང་རེ་རྣམས་འཁྲུལ་བ་ལུང་མ་བསྟན་ཀུན་གཞི་མུན་ནག་ཐོམ་མེ་བ་དེའི་སྟེང་ལ་རྣམ་ཤེས་ཕར་ཐིམ་འགྲོ་རེད་རྣམ་ཤེས་དེར་ཐིམ་སོང་ན་ཆང་གི་ར་བཟི་སོང་བ་ལྟ་བུ་རེད་འགྲོ་དུས་སེམས་ཀྱི་དྲན་བྱ་དྲན་བྱེད་གང་ཡང་ཡོད་མ་རེད་དྲན་བྱ་དྲན་བྱེད་མེད་པ་དེ་ནམ་མཁའ་ལ་ནམ་མཁའ་ཐིམ་པའི་བརྡ་བཏག་པ་དྲན་མེད་ཐོམ་མེ་བ་ལས་འདས་པའི་ཡལ་སའི་གཞི་སྟོང་སངས་ཟང་ཐ་ལེ་བ་ཡིན་དེའི་སྟེང་དུ་མཉམ་པར་བཞག་ཐུབ་དགོས་དེ་མ་ཐུབ་ན་གཉིས་པ་ཆོས་ཉིད་བར་དོར་ནང་དབྱིངས་སུ་གྲོལ་ཚུལ། ། རྒྱ་ཆད་ཕྱོགས་ལྷུང་བྲལ་བར་འཆར། །དེ་ཚེ་སྤང་བླང་མེད་པ་རུ། །རང་སར་བཞག་པའི་སྐད་ཅིག་མར། །གཞི་ལས་ཁྱད་ཆོས་དྲུག་ལྡན་གྱིས། །འཕགས་པའི་ནང་དབྱིངས་ཆེན་པོར་གྲོལ། གསུང་། ཆོས་ཉིད་བར་དོའི་སྣང་བ་ཚུར་ཤར་དུས་གཞི་ལས་གཞི་སྣང་ཤར་སྟེ་ཆོས་ཉིད་ཀྱི་དགོངས་པ་དེ་སྔར་མཉམ་བཞག་བྱས་པ་ལས་ཀྱང་བར་དོའི་སྐབས་8-56 དགུ་འགྱུར་གྱི་གསལ་བར་འཆར་ནས་འཁོར་འདས་ཐམས་ཅད་ལ་ཁྱབ་གསུངས་དཔེར་ན་ནམ་མཁའ་སྟོང་པ་ལ་བལྟས་བཞག་པ་ལྟ་བུ་ཅན་ཅིག་ཤར་འོང་རྒྱུ་རེད་ཤར་འོང་བ་དེ་སྔར་རང་གི་ལུས་རྟེན་འདིའི་སྟེང་དུ་ཁྲེགས་ཆོད་ཀྱི་གདམས་པ་སྒོམ་བསྡད་རྒྱུ་དེ་རེད་དེ་ལ་སྤང་བླང་མེད་པ་ཆོས་ཉིད་དེའི་ངང་ལ་མཉམ་པར་བཞག་ན་མཉམ་པར་བཞག་པའི་སེམས་དེ་དང་གཞི་ཡི་འོད་གསལ་བར་དོར་ཤར་བ་དེ་གཉིས་རོ་གཅིག་ཏུ་འདྲེས་འགྲོ་དུས་དེ་ནས་ཀུན་ཏུ་བཟང་པོ་ལྟར་དུ་རང་ངོར་སྣང་གཞི་ལས་འཕགས་བྱེ་བྲག་༼ཕྱེད་ཕྱེད༽ཐོག་གྲོལ་གཞན་ལས་མ་བྱུང་རང་སར་གནས་པ་སྟེ་དབྱེར་མེད་དུ་གཞི་ལ་ཁྱད་ཆོས་དྲུག་ལྡན་གྱིས་1-19 སངས་རྒྱས་འགྲོ་དུས་ཉེས་སྤྱོད་གྱི་བར་དོའི་སྣང་བ་ཐམས་ཅད་ཤར་གྱི་མ་རེད་ད་གཞིའི་འོད་གསལ་དེའི་སྟེང་དུ་གྲོལ་མ་ཐུབ་ན། གསུམ་པ་འོད་གསལ་ཟུང་འཇུག་ལ་ཐིམ་པ་ནི། །གལ་ཏེ་དེ་རུ་མ་གྲོལ་ན། །ནམ་མཁའ་འོད་གསལ་ལ་ཐིམ་སྟེ། །ཕྱོགས་དང་ཕྱོགས་མཚམས་ལྔ་ལྡན་གྱི། །ཐིག་ལེ་ཚོམ་བུས་ཁྱབ་པའི་དུས། །རང་སྣང་རང་བཞིན་མེད་པ་རུ། །ངོ་ཤེས་རང་གྲོལ་བཙན་ས་ཟིན། གསུང་ད་དེའི་ཆོས་ཉིད་སྟོང་པ་ཉིད་ཀ་དག་གཞིའི་འོད་གསལ་དེའི་སྟེང་དུ་གྲོལ་མ་ཐུབ་ན་ནམ་མཁའ་འོད་གསལ་ལ་ཐིམ་ཞེས་པ་ཕྱོགས་མཚམ་སྟེང་འོག་ག་ན་བལྟས་བཞག་ན་ཟ་འོག་ཁ་ཕྱེས་པ་ལྟ་བུའི་འཇའ་ཚོན་སྣ་ལྔ་ཐོད་རྒལ་གྱི་སྣང་བ་ཤར་བསྡད་རྒྱུ་དེ་ནང་བཞིན་ཤར་བས་དེའི་ནང་དུ་ཐིག་ལེ་ཁ་དོག་ལྔ་ལྡན་རྡོ་རྗེ་ལུ་གུ་རྒྱུད་འོད་ཟེར་ལྔ་ལྡན་གྱི་ཚོམ་བུ་བསམ་གྱི་མི་ཁྱབ་པ་ཤར་ཡོང་རྒྱུ་རེད་ཚོམ་བུ་བསམ་གྱི་མི་ཁྱབ་པ་འཆར་འོང་དུས་འོད་དེ་དག་ཐམས་ཅད་ཟེར་སྣང་གཟི་བརྗིད་དང་ལྡན་པ་ཡིན་དུས་ད་ལྟ་ཐོད་རྒལ་ལ་གོམས་སོང་བའི་གང་ཟག་ཅིག་ཡིན་ན་འོད་དེ་ལ་ཕར་མིག་གི་བལྟ་ཚུག་གི་རེད་མ་གཏོགས་ཐོད་རྒལ་ལ་མ་གོམས་པ་ཅིག་ཡིན་ན་འོད་དེ་གཟི་བརྗེད་ཆེ་ཆེ་ནས་ང་ཚོའི་མིག་གིས་ཉི་མ་ལ་བལྟས་པ་འདྲ་བྱས་ནས་བལྟ་ཐུབ་ཀྱི་མ་རེད་དེའི་འོད་གཟི་བརྗིད་ཆེ་པོ་དེ་ཐོད་རྒལ་གྱི་སྣང་བ་ཡིན་པ་ངོ་ཤེས་དུས་སྔར་རང་གི་ཁྲེགས་ཆོད་དང་ཐོད་རྒལ་གྱི་ཉམས་ལེན་ལ་མཉམ་པར་བཞག་པ་ལྟར་རྩེ་གཅིག་ཏུ་མཉམ་པར་བཞག་འོང་ན་དེའི་འོད་སྣང་ཐམས་ཅད་གཞི་གནས་ཀྱི་ཡེ་ཤེས་རང་གི་མངོན་སུམ་མཐོང་བ་ལས་དངོས་སུ་འོད་ཤར་བསྡད་རེད་མ་གཏོགས་ལག་པས་བཟུང་རྒྱུ་དང་དངོས་པོ་གདོས་བཅས་ཅིག་གདོས་བཅས་མིག་གི་མཐོང་བ་གང་ཡང་ཡོད་མ་རེད་དེ་ཐམས་ཅད་ཡེ་ཤེས་འོད་ཀྱི་སྣང་བ་དེའི་ངང་དུ་ཐམས་ཅད་ཚུར་བསྡུ་ཚར་དུས་དབྱིངས་རིག་དབྱེར་མེད་ཀྱི་དགོངས་པ་ངོ་ཤེས་ངོ་ཤེས་པ་དེའི་སྟེང་དུ་གྲོལ་ཏེ་བཙན་ས་ཟིན་འགྲོ་བ་ཡིན་གསུང་རེད་ད་དེའི་འོད་ཀྱི་སྣང་བ་དེའི་སྟེང་དུ་གྲོལ་མ་ཐུབ་ན། བཞི་པ་ཟུང་འཇུག་ཡེ་ཤེས་ལ་ཐིམ་པ་ནི། །དེ་ལས་འོད་གསལ་ཟུང་འཇུག་ལ། །ཐིམ་པས་སྣང་བ་དེ་རྣམས་ཀུན། །ཁྲོ་བོའི་དཀྱིལ་འཁོར་ཆེར་ཤར་ཏེ། །སྒྲ་འོད་ཟེར་གྱིས་འཇིགས་པའི་ཚེ། །སེངྒེའི་གསོབ་ལྟར་རང་སྣང་ལ། །བག་མི་ཚ་བའི་གདེང་རྙེད་བྱ། གསུང་དུས་ད་དེའི་འོད་གསལ་ཟུང་འཇུག་ལ་ཐིམ་འོང་དུས་གོང་གི་ཡེ་ཤེས་ཀྱི་རང་འོད་ཐིག་ལེ་སྟོང་པའི་ནང་ནས་ཞི་བ་བཞི་བཅུ་རྩ་གཉིས་ཀྱི་སྐུ་ཤར་བསྡད་པ་ཐམས་ཅད་ཁྲོ་བོ་རུ་གནས་གྱུར་ནས་ཁྲོ་བོ་ཐམས་ཅད་ཀྱིས་ཞལ་གདང་སྤྱན་བགྲད་ཧ་དང་ཧྰུྃ་ཧྰུྃ་དང་ཕཊ་བྷྱོ་ཡི་སྒྲ་དྲག་པོ་སྒྲོག་དུས་འབྲུག་སྟོང་དུས་གཅིག་དུ་གྲགས་པ་ལྟ་བུ་སྒྲ་དང་དབང་ཕྱུག་ཉེར་བརྒྱད་ལ་སོགས་པས་མཚོན་ཆ་མང་པོས་རང་ལ་བརྡེགས་པའི་སྣང་བ་དེ་འདྲ་སྣང་འོང་རེད་དེ་སྣང་བའི་སྐབས་ཡིན་ན་ཐོད་རྒལ་བསྒོམས་པའི་གང་ཟག་ཅན་གཅིག་ཡིན་ན་སྒྲ་དེ་ཆོས་ཉིད་ཀྱི་རང་སྒྲ་ཡིན་པ་ཤེས་འོད་དེ་ཆོས་ཉིད་ཀྱི་རང་འོད་ཡིན་པ་ཤེས་ཁྲོ་བོ་དེ་ཐམས་ཅད་རང་གི་སྙིང་ཁ་ལ་ཞི་བ་བཞི་བཅུ་རྩ་གཉིས་དང་སྤྱི་བོ་ལ་ཁྲག་འཐུང་ལྔ་བཅུ་རྩ་བརྒྱད་ཡོད་པ་དེ་དཔེར་ན་མེ་ལོང་གི་ནང་དུ་གདོང་པ་ཤར་བ་ལྟར་ཕྱི་རུ་ཤར་བ་ཡིན་པ་ཤེས་ན་དཔེར་ན་སེངྒེ་ཡི་གསོབ་གཅིག་གྱོན་ནས་རྒྱུག་ཡོང་གི་ཡོད་ན་དེ་སེངྒེ་དངོས་གནས་རེད་ང་སྲོག་བཅད་ནས་ཟ་འོང་བསམ་སྐྲག་གི་མ་རེད་དཔེ་དེ་བཞིན་དུ་སེངྒེིའི་གསོབ་དང་འདྲ་འདྲ་རེད་བསམ་སྟེ་ཆོས་ཉིད་མཉམ་པ་ཉིད་ཀྱི་ངང་དུ་མཉམ་པར་བཞག་གཞག་ན་ཁྲོ་བོའི་སྣང་བ་དེ་ཐམས་ཅད་རིག་པའི་ཀློང་དུ་ཚུར་ཐིམ་ཏེ་གྲོལ་འགྲོ་གི་རེད། ད་དེའི་སྟེང་དུ་གྲོལ་མ་ཐུབ་ན། །དེ་བཞིན་བསམ་གཏན་ཞག་ལྔ་ལ། །ཡེ་ཤེས་རིག་པའི་ཚོམ་བུར་སྣང། །རིག་པ་འོད་ལ་འཇུག་པ་དང། །འོད་ཉིད་རིག་པར་འཇུག་པ་རྣམས། །གཞན་མིན་རང་གིས་རང་རྩལ་དུ། །ངོ་ཤེས་བརྟན་པ་ཐོབ་པར་འགྱུར། །ཞེས་གསུང་ད་དེའི་སྟེང་དུ་གྲོལ་མ་ཐུབ་ན་ཞག་དང་པོ་ལ་རྣམ་པར་སྣང་མཛད་གཉིས་པ་ལ་མི་བསྐྱོད་པ་གསུམ་པ་ལ་རིན་ཆེན་འབྱུང་ལྡན་བཞི་པ་ལ་སྣང་བ་མཐའ་ཡས་ལྔ་པ་ལ་དོན་ཡོད་གྲུབ་པ་སྟེ་རྒྱལ་བ་རིགས་ལྔ་གཙོ་བོ་བྱས་པའི་དེ་ལ་འཁོར་བཞི་རེ་བཞི་རེ་སེམས་དཔའ་སེམས་མ་ཡབ་ཡུམ་ལྕམ་དྲལ་ཡོད་པའི་ཞིང་ཁམས་ལྔ་རེ་ལྔ་རེ་ཤར་རྒྱུ་རེད་དེ་ཤར་འོང་ན་ཐོད་རྒལ་གོམས་ཚད་ཡོད་པ་ཅིག་ཡོད་ན་འདི་ཐམས་ཅད་ནང་གི་རིག་པ་དེ་ལ་ཡེ་ཤེས་ལྔ་ཡོད་པའི་རང་གདངས་དེ་རེད་རང་གི་སྙིང་ཁ་ཆོས་ཀྱི་འཁོར་ལོའི་ཞི་བའི་དཀྱིལ་འཁོར་དེ་ཕྱི་རོལ་དུ་ཤར་བ་རེད་བསམ་ཡིད་ཆེས་ཀྱི་དད་པས་གསོལ་བ་བཏབ་བཞག་ན་དེའི་སྐུ་ཡི་སྣང་བ་ཤར་བསྡད་རྒྱུ་དེ་ནང་གི་ཐུག་ཀ་ནས་འོད་ཀྱི་ཟེར་ཐག་ཁྲ་བོ་ཅིག་བུམ་པ་ལ་གཟུང་ཐག་བཏག་ཏེ་རང་གི་སྙིང་ཁ་ལ་བཟུང་བ་ལྟ་བུ་མར་ཟུག་བསྡད་ཡོད་རྒྱུ་རེད་དུས་ཡང་ནས་ཡང་དུ་གསོལ་བ་བཏབ་ན་དེའི་འོད་གསལ་གྱི་སྣང་བ་དེ་སྙིང་ཁ་ལ་ཚུར་བསྡུ་སྟེ་ཐིམ་འགྲོ་དུས་རིག་པ་འོད་ལ་འཇུག་ཟེར་མཁན་དེ་ནང་གི་རིག་པ་དེི་ཕྱིའི་འོད་གསལ་རྒྱལ་བ་རིག་ལྔའི་སྣང་བ་དེ་ལ་འཇུག་འོད་དེ་ཉིད་ནང་གི་རིག་པ་ལ་ཚུར་ཐིམ་དེའི་སྟེང་དུ་གྲོལ་འགྲོ་དུས་ཕྱི་རོལ་གྱི་སྣང་བ་དེའི་བསླུ་ཐུབ་ཀྱི་མ་རེད། གཞན་མིན་རང་གི་རང་རྩལ་དུ། ངོ་ཤེས་བརྟན་པ་ཐོབ་སྟེ་དེའི་སྟེང་གྲོལ་བ་ཡིན་གསུང་ད་རུང་དེའི་སྟེང་དུ་གྲོལ་མ་ཐུབ་ན། །སླར་ཡང་ཟུང་འཇུག་ཡེ་ཤེས་ལ། །ཐིམ་པས་སྙིང་ནས་མཐིང་དཀར་སེར། །དམར་བའི་འོད་སྣམ་རིམ་བརྩེགས་སྟེང། །སོ་སོའི་མདངས་མཚུངས་ཐིག་ལེ་ནི། །འོད་ལྔའི་ཐིག་ཕྲན་གྱིས་བརྒྱན་པ། །འཆར་ཚེ་གང་ཤར་ཐད་ཀ་རུ། །རིག་པ་གཡོ་མེད་བཞག་པ་ཡིས། །ཡེ་ཤེས་བཞི་སྦྱོར་ཀློང་དུ་གྲོལ། ཟེར་དུས་གོང་གི་སྐུ་ཡི་སྣང་བ་དེའི་སྟེང་དུ་གྲོལ་མ་ཐུབ་ན་ཟུང་འཇུག་ཡེ་ཤེས་ལ་ཐིམ་ཟེར་དུས་སྙིང་ཁ་ནས་འོད་མཐིང་ག་མ་རྒད་ཀྱི་ཕོར་པ་ཁ་སྦུབ་པ་ལྟ་བུ་འོད་མཐིང་ག་གཅིག 13-51དེའི་སྟེང་དུ་ཐིག་ལེ་ཤེལ་གྱི་ཕོར་པ་ཁ་སྦུབ་པ་ལྟ་བུ་འོད་དཀར་པོ། ཡང་དེའི་སྟེང་དུ་གསེར་གྱི་ཕོར་པ་ཁ་སྦུབ་པ་ལྟ་བུ་འོད་སེར་པོ་དེའི་སྟེང་དུ་པདྨ་ར་གའི་ཕོར་པ་ཁ་སྦུབ་པ་ལྟ་བུ་འོད་དམར་པོ་རིམ་པ་བཞིན་དུ་ཐིག་ལེ་དེ་ཐམས་ཅད་ཡར་བརྩེགས་མ་ཡི་ཚུལ་དུ་སྣང་དེ་སོ་སོ་ཡེ་ཤེས་ལྔ་ཡི་རང་མཚུངས་ཀྱི་ཐིག་ལེ་དེ་ཤར་འོང་དུས་རང་གི་རིག་པའི་ངོ་བོ་འདི་ཡང་ཡེ་ཤེས་ལྔ་རེད་ཡེ་ཤེས་ལྔའི་སྣང་བ་དེ་དག་ཐམས་ཅད་ཕྱི་རོལ་དུ་ཤར་དུས་འདི་རང་གི་རིག་པ་རེད་འགི་བསམ་ནས་རིག་པའི་ཐོག་ལ་བཞག་ན་འོད་ལྔའི་ཐིག་ལེ་དེ་རེ་རེ་ལ་ཐིག་ཕྲན་བཞི་རེ་བཞི་རེས་བརྒྱན་ཡོད་དུས་དེ་ཐམས་ཅད་རང་གི་རིག་རྩལ་ཡིན་པ་ཤེས་ནས་ཐད་ཀར་རིག་པ་གཡོ་བ་མེད་པ་བཞག་དུས་དེའི་འོད་ཀློང་སྣང་བ་དེ་ཐམས་ཅད་རང་གི་རིག་པའི་ཀློང་དུ་ཚུར་བསྡུ་ནས་དེའི་སྟེང་དུ་གྲོལ་འགྲོ་གི་རེད་དེ་ལ་ཡེ་ཤེས་བཞི་སྦྱོར་གྱི་སྣང་བ་ཟེར་བྱ་བ་གྲུབ་པའི་ཡེ་ཤེས་དེ་ཆོས་ཉིད་ཀྱི་དགོངས་པའི་རྩལ་རྫོགས་མ་ཐུབ་ནས་14-52 འོད་ཁ་དོག་ལྗང་གུ་དེ་ཤར་ཐུབ་ཀྱི་མ་རེད་དུས་དེའི་སྟེང་དུ་གྲོལ་བར་འགྱུར་བ་ཡིན་ཟེར། ད་ཡེ་ཤེས་བཞི་སྦྱོར་གྱི་སྣང་བ་དེའི་སྟེང་དུ་མ་གྲོལ་ན། ལྔ་པ་ཡེ་ཤེས་ལྷུན་གྲུབ་ལ་ཐིམ་པ་དང་། འཆར་ལུགས་བརྒྱད། རྗེས་དྲན་དྲུག ཐིམ་ལུགས་བརྒྱད། ཆོས་ཉིད་བར་དོ་སྤྱིའི་ཆིངས་བསྟན་པས་མཇུག་བསྡུ་བའོ། དང་པོ་ཡེ་ཤེས་ལྷུན་གྲུབ་ལ་ཐིམ་པ་ནི། ། དེ་ནས་ཡེ་ཤེས་ལྷུན་གྲུབ་ལ། །ཐིམ་པས་ཀ་དག་སྣང་བ་ནི། །མཁའ་ལྟར་དག་པའི་འོག་རོལ་དུ། །སྟེང་ཁར་ཁྲོ་བོ་ཐད་ཀ་རུ། །ཞི་བའི་དཀྱིལ་འཁོར་འཁོར་ལོ་སྟེ། །འོག་ཏུ་རིགས་དྲུག་གནས་རིགས་ནི། །འདུལ་བྱེད་སྟོན་པར་བཅས་པ་ཀུན། གཉིས་པ་འཆར་ལུགས་བརྒྱད་ནི། །ཐུགས་རྗེའི་འོད་དང་སྐུ་ཡེ་ཤེས། །གཉིས་མེད་མཐའ་གྲོལ་མ་དག་དང། །དག་པའི་སྒོ་ལྟར་ཤར་བ་ཡིས། །འཁོར་འདས་གཉིས་སུ་རྒྱ་མ་ཆད། །ཆེས་ཕྲའི་ཡེ་ཤེས་ནང་དུ་གསལ། །སྣང་བ་གང་དུའང་མི་ཕྱེད་ལ། །རྟེན་འབྲེལ་ཟང་ཐལ་རྗེན་པའི་ངང། །ཤེས་པ་རྩེ་གཅིག་ཉིད་དུ་གནས། །རྟག་ཆད་མཐའ་གྲོལ་ངོ་བོར་སངས། །སྲིད་པའི་འབྱུང་ཁུངས་མ་འགགས་ཤིང། །འོད་གསལ་ཆོས་ཉིད་མ་བུ་འདྲེས། གསུང་དུས་ད་གོང་གི་འོད་ལྔའི་སྣང་བ་ཕྱོགས་གཅིག་ཤར་བ་དེའི་སྟེང་དུ་མ་གྲོལ་ནས་བཟུང་དེ་ནས་ཡེ་ཤེས་ལྷུན་གྲུབ་ལ་ཐིམ་པའི་ཀ་དག་གི་སྣང་བ་ཟེར་དུས་ད་ནང་གི་རང་གི་རིག་པའི་ཡེ་ཤེས་དེ་ཆོས་ཀྱི་དབྱིངས་སྒྲ་ཇི་བཞིན་པ་ཀུན་ཏུ་བཟང་པོའི་ཐུགས་དགོངས་ལ་ཡོད་པ་ལྟར་དུ་ཤར་འོང་དུས་ནམ་མཁའ་སྟེང་ན་ཆོས་ཉིད་ཀྱི་དགོངས་པ་དེ་ཐམས་ཅད་ཁྱབས་སོང་བ་ལྟ་བུ་གཅིག་ཀ་དག་གི་སྣང་བ་དེ་ཤར་ལེ་རེད། དེ་ཆོས་སྐུའི་སྣང་བ་རེད་དེའི་འོག་དེ་ན་ཁྲོ་བོ་ལྔ་བཅུ་རྩ་བརྒྱད་ཀྱི་དཀྱིལ་འཁོར་རང་བཞིན་ཤར། དེའི་འོག་དེ་ན་ཞི་བ་བཞི་བཅུ་རྩ་གཉིས་ཀྱི་དཀྱིལ་འཁོར་ཤར། དེའི་འོག་དེ་ན་འགྲོ་བ་རིགས་དྲུག་གི་དམྱལ་བ་ཚ་གྲང་ཡི་དྭགས་བཀྲེས་སྐོམ་ལ་སོགས་པ་འགྲོ་བ་རིགས་དྲུག་གི་སྣང་བ་ཐམས་ཅད་ཤར་གྱི་རེད་དེས་མ་ཚད་འགྲོ་བ་རིགས་དྲུག་གི་ནང་ནས་ལྷ་མ་ཡིན་ལྷ་མི་དེ་རྣམས་ཀྱི་ཐུབ་པ་སོ་སོ་བྱོན་འོང་དུས་འགྲོ་བ་རིགས་དྲུག་སོ་སོའི་དོན་མཛད་པའི་སྣང་བ་འདུལ་བྱེད་སྟོན་པ་འདུལ་བྱ་སེམས་ཅན་དང་བཅས་པ་ཤར་འོང་རྒྱུ་རེད། ད་དེ་ལྟ་བུའི་སྣང་བ་ཤར་འོང་བའི་ཚེ་ན་དཔེར་ན་སེམས་ཀྱི་ངོ་བོ་དེ་ལས་ངོ་བོ་སྟོང་པ་ཆོས་སྐུ་རང་བཞིན་གསལ་བ་ལོང་སྐུ་ཐུགས་རྗེ་འགགས་མེད་སྤྲུལ་སྐུ་རེད་དུས་ཐུགས་རྗེ་འགགས་མེད་སྤྲུལ་སྐུའི་སྣང་བ་རེད་བསམ་ནས་འོད་དང་སྐུ་དང་ཡེ་ཤེས་ཀྱི་སྣང་བ་དེ་ཐམས་ཅད་རང་གི་རིག་པའི་སྣང་བ་རེད་བསམ་ནས་མར་རིག་དྲུག་གི་སྣང་བ་དེ་ལ་རིག་པ་མི་གཏད་ཡར་ཞི་ཁྲོའི་སྐུ་དང་ཀ་དག་གི་སྣང་བ་ཡོད་པ་དེ་ལ་ཡར་རིག་པ་གཅིག་གཏད་དུས་དེའི་སྣང་བ་ཐམས་ཅད་ཆོས་ཉིད་ཀྱི་དབྱིངས་སུ་ཟུག་དུས་16-53ཡེ་གྲོལ་ཡེ་ཤེས་གཉིས་སུ་མེད། ཡུལ་མེད་ཀྱི་མཐའ་ལས་གྲོལ་འགྲོ་དུས་མ་དག་འཁོར་བའི་སྒོ་དེ་བཀག་དག་པ་མྱ་ངན་ལས་འདས་པའི་སྒོ་དེ་ཤར་བའི་འཁོར་འདས་གཉིས་སུ་རྒྱ་མ་ཆད་འཁོར་འདས་གཉིས་གང་རུང་གཅིག་ཤར་བསྡད་དུས་རྒྱ་མ་ཆད་པ་དེའི་ཆོས་སྐུ་ཡེ་ཤེས་ནང་དུ་གསལ་ཏེ་དེའི་སྟེང་དུ་གྲོལ་འགྲོ་གི་རེད་མར་རིགས་དྲུག་གི་སྣང་བ་དེ་ལ་སྐྲག་སྣང་ཧ་ཅང་ཆེན་པོ་མེད་པ་ཅིག་ཡོད་རྒྱུ་རེད་གསུང་དུས་ཡར་ཞི་ཁྲོ་རབ་འབྱམས་ཀྱི་དཀྱིལ་འཁོར་ལ་སྐྲག་སྣང་ཆེ་པོ་ཡོད་དུས་མིག་གི་ཞི་ཁྲོའི་དཀྱིལ་འཁོར་ལ་བལྟ་མི་ཚུག་མར་རིགས་དྲུག་གི་སྣང་བ་ལ་བལྟས་ན་རིགས་དྲུག་གང་ན་རྣམ་ཤེས་དེ་འཇུག་སོང་ན་དམྱལ་བ་ལ་འཇུག་ན་དམྱལ་བ་ཡི་དྭག་ལ་འཇུག་ན་ཡི་དྭག་དེའི་སྐྱེ་བ་ཕར་ལེན་འགྲོ་གི་རེད། དེའི་དུས་ཚོད་དེ་ལ་བརྟེན་ནས་འོག་གི་སྣང་བ་དེ་ལ་བལྟ་ཉན་གྱི་མ་རེད་ནང་གསལ་ཆོས་སྐུ་ལ་རིག་པ་གཏད་ན་དེའི་ངོ་བོ་ལ་གྲོལ་འགྲོ་གི་རེད་དེ་ནས་ཡེ་ཤེས་ནང་དུ་བསྡུ་ཚར་ལེ་རེད་17-42ཀུན་གསལ་འགགས་པ་མེད་པའི་ཡེ་ཤེས་ནང་དུ་གསལ་བ་ཡིན་ཟེར། །ཆེས་ཕྲའི་ཡེ་ཤེས་ནང་དུ་གསལ། །སྣང་བ་གང་དུའང་མི་ཕྱེད་ལ། །རྟེན་འབྲེལ་ཟང་ཐལ་རྗེན་པའི་ངང། ཤེས་པ་རྩེ་གཅིག་ཉིད་དུ་གནས། །རྟག་ཆད་མཐའ་གྲོལ་ངོ་བོར་སངས། །སྲིད་པའི་འབྱུང་ཁུངས་མ་འགགས་ཤིང། །འོད་གསལ་ཆོས་ཉིད་མ་བུ་འདྲེས། །གསུང་དུས་ཕྱི་སྣང་བ་ལ་བལྟས་བཞག་ན་ས་རྡོ་རི་བྲག་གི་སྣང་བ་གང་དུ་ཡང་མེད་པས་རྡོས་བཅས་ཀྱི་དྲི་མ་མེད་པ་ནང་གི་རིག་པ་ལ་བལྟས་བཞག་ན་རྡོས་བཅས་ཀྱི་ལུས་འདི་རིག་པ་མ་སྐྱེས་རིག་པ་གཅེར་བུ་ལ་བུད་ཡོད་དུས་ཐམས་ཅད་ལ་ཁྱབ་རི་བྲག་ཐམས་ཅད་ག་ན་འགྲོ་དགོས་ན་ཐོག་པ་མེད་མཁན་སེམས་ཀྱི་ག་ན་བསམ་ན་ཡུད་ཙམ་18-20 སྣང་བ་ཤར་འོང་བའི་ཚེ་ན་ཤེས་པ་རྩེ་གཅིག་ཉིད་དུ་གནས་པ་གྱུར་བ་དེ་ལ་རིག་པའི་ངོ་བོ་ལ་ཚུར་བལྟས་ན་ཡོད་པ་རྟག་པའི་མཐའ་དང་རྟག་བརྟན་ཐེར་ཟུགས་མཛུག་མོ་འཛུགས་རྒྱུ་དངོས་པོ་མཚན་མ་མེད་པ་ཆད་པའི་མཐའ་ཅི་ཡང་མེད་པ་བུམ་པ་སྟོང་པ་ལྟ་བུ་མ་ཡིན་པ་འོད་གསལ་རིག་པའི་ངོ་བོ་རྟག་ཆད་དང་བྲལ་བ་སྟེ་དེའི་ངང་དུ་མཉམས་པར་བཞག་ཐུབ་ན་སྲིད་པ་ཁམས་གསུམ་འཁོར་བའི་འབྱུང་ཁུངས་ཐམས་ཅད་མར་འཁྲུལ་རྒྱུ་འོད་གསལ་ཆོས་ཉིད་སྟེ་མ་བུ་འདྲེ་འགྲོ་རྒྱུ་རེད་ཟེར་18-42 མཉམ་པར་བཞག་མ་ཐུབ་ན་འཁྲུལ་ཆོག་ཆོག་རེད་དུས་། དེ་ལྟར་འཆར་ཚུར་བརྒྱད་པོ་ཡང། །རིག་གདངས་གཅིག་གི་ལྡོག་ཆ་ལས། །འཁོར་འདས་སྣང་ཆ་མ་འགགས་ཤར། གསུང་དུས་ད་དེའི་ཆོས་ཉིད་བར་དོའི་སྣང་བ་བརྒྱད་ཤར་རྒྱུ་དེ་མར་བཤད་པའི་ཚེ་ན་རིམ་པ་བཞིན་དུ་མི་བཤད་པའི་ཐབས་ཡོད་མ་རེད་འཆར་བའི་ཚེ་ན་དུས་གཅིག་དུ་འཆར་འོང་རེད་འཆར་བ་དུས་གཅིག་དུ་འཆར་དུས་འཆར་ཚུལ་འདྲ་མི་འདྲ་རྣམ་པ་བརྒྱད། ལྷུན་གྲུབ་སྒོ་བརྒྱད་གྱི་སྣང་བ་དེ་ཤར་ནས་ནང་གི་རིག་པ་གཅིག་གི་ལྷོང་རེད་དཔེར་ན་ཕྱོགས་བཞི་མཚམ་བརྒྱད་ལ་མེ་ལོང་བཏགས་ནས་མི་གཅིག་དབུས་དེ་ན་བསྡད་ན་མེ་ལོང་བརྒྱད་གྱི་ནང་ལ་མི་གཅིག་གི་གདོང་པ་བརྒྱད་ཤར་རྒྱུ་རེད་དུས་དཔེ་དེ་ལྟ་བུ་རེད་དེའི་ཕྱིར་ན་རིག་གདངས་གཅིག་གི་ཆོ་འཕྲུལ་19-24ནམ་མཁའ་ལ་ཤར་བཞིན་པའི་རིག་པ་དེ་ངོ་ཤེས་ན་ཡར་མྱ་ངན་ལས་འདས་པ་སངས་རྒྱས་གོ་འཕང་ཐོབ། ངོ་མ་ཤེས་ན་མར་ཁམས་གསུམ་འཁོར་བར་ལྷུང་འགྲོ་རེད་འཁོར་འདས་གཉིས་ག་ན་འགྲོ་དགོས་ན་འགྲོ་ཆོག་ཆོག་འདྲ་བ་མ་གཏོག་བརྟན་པོ་རེད་ཡོད་མ་རེད་ངོ་ཤེས་རིག་པའི་ཐོག་ནས་མཉམ་པར་བཞག་ན་ངོ་ཤེས་རྩལ་རྫོགས་བརྟན་པ་ཐོབ་ཟེར་རྒྱུ་དེ་རེད་དང་པོ་འོད་གསལ་གྱི་སྣང་བ་ཡིན་པ་ངོ་ཤེས་ངོ་ཤེས་པའི་སྟེང་ལ་འོད་གསལ་གྱི་སྣང་བ་དེ་དག་ཐམས་ཅད་རང་གི་རིག་པའི་ངོ་བོ་རེད་བསམ་ནས་རིག་པ་མ་ཡེང་པའི་ངོ་བོ་ལ་བཞག་གཞག་ན། སྣང་བ་དེ་ཐམས་ཅད་ཡར་རྩལ་རྫོགས་ནས་རིག་པ་རྗེན་པ་ཤར་དུས་སྣང་བ་རྩལ་རྫོགས་ཚར་བ་དང་མཉམ་དུ་ཆོས་ཉིད་ཀྱི་དགོངས་པ་ལས་མ་གཡོས་ན་སྣང་བ་དེ་ཐམས་ཅད་འོད་ཀྱི་ནང་དུ་ཚུར་བསྡུ་སྟེ་དེའི་སྟེང་དུ་གྲོལ་འགྲོ་དུས་བརྟན་པ་ཐོབ་ཟེར་མཁན་དེ་རེད། དེ་ལྟ་བུ་ཆོས་ཉིད་བར་དོའི་སྣང་བ་རེད་དེའི་རྗེས་སུ་ད་རུང་བར་དོའི་གནས་སྐབས་ན། གསུམ་པ་རྗེས་དྲན་དྲུག་ནི། ། གཞན་ཡང་ལྷ་དང་ལམ་སྐྱེ་གནས། །བསམ་གཏན་ལྟ་བ་གདམས་ངག་རྣམས། །རྗེས་སུ་དྲན་པས་ཡིད་དམ་ལྷའི། །ཞལ་མཐོང་བར་དོའི་ཆོས་ཉིད་དབང། །སྤྲུལ་སྐུའི་ཞིང་དུ་དབུགས་འབྱིན་ཞིང། གསུང་རྒྱུ་དེ་རེད་དུས་གཞན་ཡང་དཔེར་ན་རང་གིས་ཡིད་དམ་ལྷག་པའི་ལྷ་རྡོ་རྗེ་སེམས་དཔའ་དང་རྡོ་རྗེ་ཕུར་པ་ལྟ་བུ་ཡིན་ན་བར་དོའི་འཇིག་སྐྲག་ཤར་འོང་བ་དང་མཉམ་དུ་ཡིད་དམ་ལྷག་པའི་ལྷ་དྲན་ན་འདྲ་རང་གི་རྩ་བའི་བླ་མ་དྲན་ན་འདྲ་དེའི་གདམ་ངག་དྲན་འོང་དུས་ལམ་སང་བར་དོ་ནས་ཞལ་མཇལ་ཏེ་གྲོལ་འགྲོ་རྒྱུ་རེད། གཞན་ཡང་ཀ་དག་ཁྲེགས་ཆོད་དང་ལྷུན་གྲུབ་ཐོད་རྒལ་གྱི་ལམ་དང་བར་དོ་རྒྱུ་མ་དང་རྨི་ལམ་ལྟ་བུའི་བར་དོའི་འཇིག་སྐྲག་ལ་ཡ་ང་མི་དགོས་བསམ་པ་ཅན་གྱི་གདིང་ཅིག་ཡོད་ན་དེའི་སྟེང་ལ་གྲོལ་འགྲོ་རྒྱུ་རེད་དུས་ལམ་རྗེས་སུ་དྲན་པ་དེ་རེད། སྐྱེ་གནས་རྗེས་སུ་དྲན་པ་ཟེར་དུས་སྔར་བླ་མས་རང་ལ་གདམ་ངག་གསུང་པ་དེ་བར་དོ་ལ་སླེབ་དུས་བར་དོ་གནས་སྐབས་འདི་ན་སྐྱེ་གནས་བཟང་པོ་ལ་ཡར་གདམས་ཏེ་དག་པའི་ཞིང་ཁམས་ལ་སོགས་པ་འདུན་པ་གཏད་དགོ་བསམ་ནས་སྐྱེ་གནས་བཟང་པོ་ལ་སྐྱེས་ན་བདེ་བ་ཅན་དང་ཟངས་མདོག་དཔལ་རིའི་སྨོན་ལམ་གྱིས་དེར་གྲོལ་འགྲོ་རྒྱུ་རེད་དུས་སྐྱེ་གནས་རྗེས་སུ་དྲན་པ་དེ་རེད་དེ་ནས་ཆོས་ཉིད་ཀྱི་ལྟ་བ་ལ་གོམ་ཡོད་པའི་གཏིང་ངེ་འཛིན་དྲན་ན་དེའི་སྟེང་དུ་གྲོལ་འགྲོ་དུས་བསམ་གཏན་རྗེས་སུ་དྲན་པ་རེད། ལྟ་བ་ཟེར་དུས་རྟོགས་པའི་ཉམས་མྱོང་ཡོད་པ་དེའི་སྟེང་དུ་གྲོལ་འགྲོ་དུས་བླ་མའི་གདམས་ངག་རྣམས་རྗེས་སུ་དྲན་པས་ཡི་དམ་ལྷ་ཡི་ཞལ་མཐོང་བར་དོ་འཁྲུལ་པའི་དབང་དུ་མི་འགྲོ་བའི་ཆོས་ཉིད་ཀྱི་དབང་དུ་གྱུར་ཏེ་རང་གི་འདུན་པ་གར་གཏད་ས་དེ་རུ་སྤྲུལ་སྐུའི་ཞིང་ཁམས་ལ་དབང་སྒྱུར་བ་ཡིན་ཟེར། །བསམ་གཏན་ལ་གནས་རང་སྣང་དང། །གཉིས་སུ་མེད་སྤྱོད་སྔར་འདྲིས་ཀྱི། །མི་དང་འཕྲད་བཞིན་གྲོལ་བར་ཐོབ། །གསུང་དུས་བསམ་གཏན་ལ་གནས་ཞེས་བར་དོ་ངོས་ཟིན་ན་ད་ལྟ་དཔེར་ན་རིག་པ་མ་བཅོས་པའི་ངང་ན་ཆུ་ཚོད་གཅིག་གནས་ཀྱི་ཡོད་ན་བར་དོའི་གནས་སྐབས་ན་ཆུ་ཚོད་ལྔ་ཚད་ལ་གནས་ཀྱི་རེད་ཆུ་ཚོད་ལྔ་ཡི་ཚད་ལ་གནས་པ་དེའི་སྟེང་དུ་མཉམ་པར་བཞག་ན་རང་སྣང་རང་བཞིན་མེད་པར་གྲོལ་འགྲོ་རྒྱུ་རེད་དུས་རང་བཞིན་གྱི་བསམ་གཏན་ལ་གནས་ཟེར་རྒྱུ་དེ་རེད་ཕྱིའི་དབྱིངས་ལ་སྣང་བ་ཤར་ལུགས་བརྒྱད་ཡོད་པ་དེ་དག་ནང་གི་རིག་པ་གཉིས་གཉིས་སུ་མེད་པ་སྤྱོད་སྟེ་ཕྱིའི་ཡུལ་གྱི་སྟེང་དུ་22-07 ཕར་སེམས་མ་ཤོར་ན་སྔར་འདྲིས་ཀྱི་མི་དང་འཕྲད་པ་བཞིན་དུ་གྲོལ་བ་ཐོབ་ཀྱི་རེད་དེ་བཞིན་དུ་སྔོན་གྱི་སྐྱེ་གནས་དང་ཟེར་དུས་བར་དོའི་སེམས་ཅན་དེ་ལ་རང་བཞིན་སྐྱེ་བ་སྔ་མ་ལས་ཀྱི་མངོན་ཤེས་ཡོད་རེད་མངོན་ཤེས་ཡོད་དུས་ང་སྐྱེ་བ་སྔ་མ་ག་ན་སྐྱེ་འདུག་བསམ་ནས་སྐྱེ་བ་སྔ་མ་བླ་མ་འདི་ལྟ་བུ་བསྟེན་གདམས་ངག་འདི་ལྟ་བུ་ཅིག་ཐོབ་ཡོད་བསམ་ནས་སྐྱེ་གནས་དྲན་འོང་དུས་ད་ངས་བར་དོ་ལ་གདམས་ངག་དེ་ཉམས་སུ་ལེན་དགོས་ས་རེད་བསམ་ནས་སྒོམ་ན་དེའི་སྟེང་ནས་ཡང་གྲོལ་འགྲོ་རྒྱུ་རེད་དེ་ནས་ཡང་མེད་ན་གསུང་དུས་འཆི་བའི་དུས་ལ་བབ་པ་ན་22-36དག་པའི་ཞིང་ཁམས་གཅིག་ལ་འཕོ་དགོས་འདུག་བསམ་པ་དང་སྐྱེ་བ་བཟང་པོ་རབ་ཏུ་ཞིང་ཁམས་ལ་འགྲོ་མ་ཐུབ་ནའང་ཆོས་ལྡན་ཀྱི་ཕ་མ་དང་མཉམ་དུ་ལུས་ལེན་ཏེ་དེའི་དྲུང་དུ་དམ་པའི་སྒོ་རུ་ཞུགས་ཏེ་གྲོལ་དགོས་སོ་བསམ་ནས་སྐྱེ་བའི་ཕ་རོལ་གྱི་སེམས་ཤེས་པ་དང་སྣང་བ་ཀུན་རྫོབ་ཐམས་ཅད་ཤེས་སྟེ་རིམ་པ་བཞིན་དུ་གྲོལ་འགྲོ་རྒྱུ་རེད། གྲོལ་བ་དེ་ལ་རྟེན་ལྐོག་གྱུར་གྱི་ཆོས་ཐམས་ཅད་ཤེས་རིགས་དྲུག་གི་གནས་ཐམས་ཅད་མཐོང་དབང་པོ་སྒོ་ལྔ་མ་འགགས་པ་ཡོད་རྒྱུ་རེད། དབང་པོ་སྒོ་ལྔ་ལས་མིག་གི་མངོན་ཤེས་ལྔ་23-06 རྣ་བའི་མངོན་ཤེས་ལྔ་ལ་སོགས་པ་མངོན་ཤེས་དྲུག་ཐམས་ཅད་འཆར་རྒྱུ་རེད་མངོན་ཤེས་དྲུག་པོ་ཐམས་ཅད་ཤར་བར་གྱུར་བ་དེའི་ཚེ་ན་འོད་གསལ་ལྷུན་གྲུབ་ཀྱི་སྣང་བ་ལ་མཉམ་པར་བཞག་འོང་དུས་མངོན་ཤེས་དྲུག་གིས་སོམ་ཉི་འམ་ཐེ་ཚོམ་མེད་པར་གདིང་བཅའ་ན། བཞི་པ་ནི་ཐིམ་ལུགས་བརྒྱད་ནི། །འཆར་ལུགས་བརྒྱད་ཀྱང་རང་ཐིམ་སྟེ། ཕྱི་མཐོང་བ་མིག་ལ་ཤར་རྒྱུ་དེ་23-20ཆར་ལུགས་བརྒྱད་ནང་དབྱིངས་སུ་ཐིམ་འགྲོ་དུས་།ཐུགས་རྗེ་ཐུགས་རྗེ་ལ་ཐིམས་པས། །ཟེར་དུས། ཐུགས་རྗེ་ཀུན་ཁྱབས་རིགས་པའི་རྩལ་དེ་ནང་གི་ཐུགས་རྗེའི་འཆར་གཞི་དེ་ལ་ཚུར་ཐིམ། །རིག་དྲུག་འཁོར་བའི་འཁྲུལ་སྣང་ཟད། །འོད་ཉིད་འོད་ལ་ཐིམ་པ་ཡིས། །འཇའ་ཚོན་ནམ་མཁར་ཡལ་བ་བཞིན། ཟེར་དུས་ཕྱི་རོལ་འོད་ལྔའི་སྣང་བ་ཤར་བསྡད་རྒྱུ་དེ་ནང་གི་རིག་པ་དབྱིངས་ཀྱི་འོད་ཡོད་རྒྱུ་དེ་ལ་ཚུད་ནས་འཇའ་ཚོན་ནམ་མཁའ་ལ་ཡལ་བ་ལྟ་བུ་རེད་། སྐུ་ཉིད་སྐུར་ཐིམ་མཚན་མ་ཡི། །ཞལ་ཕྱག་ནང་གསལ་ཆེན་པོར་དགཟེར་ཞི་ཁྲོ་གི་སྐུ་ཤར་བསྡད་པ་དེ་ཐམས་ཅད་ཚུར་བསྡུ་འོང་དུས་རིག་པ་རང་བྱུང་གི་སྐུ་ཡོད་པ་དེ་ལ་ཐིམ་འོང་དུས་འདི་ཞི་བ་རེད་འདི་ཁྲོ་བོ་རེད་བསམ་རྒྱུ་ཞལ་ཕྱག་གི་མཚན་མ་ཡོད་མ་རེད་ནང་ནས་ཕར་ཤར་བཞག་ན་ཤར་ཆོག་ཆོག་ནང་གསལ་ཆེན་པོར་དག་ཡེ་ཤེས་ཡེ་ཤེས་ལ་ཐིམ་འགྲོ་དུས་ཡུལ་དང་ཡུལ་ཅན་གཉིས་སུ་མེད་པའི་སྒོ་ནས་ཆོས་ཉིད་མ་བུ་དབྱེར་མེ་དུ་འདྲེས། ཡུལ་དང་ཡུལ་ཅན་གཉིས་སུ་མེད་པའི་ངོ་བོ་དེ་དབྱིངས་རིག་གཉིས་མེད་ཀྱི་ངོ་བོ་ལ་ཐིམ་དུས་གདོད་མའི་ཆོས་སྐུ་ཆེན་པོའི་ཀློང་དུ་ཐིམ་སྟེ་སླར་ཡང་དེ་ནས་ཚུར་འཁྲུལ་བ་མེད་པ་འཇུག་ལྡང་དང་བྲལ། །མཐའ་གྲོལ་མཐའ་གྲོལ་ལ་ཐིམ་པས། །གསུང་དུས་ཡོད་མེད་རྟག་ཆད་གྱི་མཐའ་ལས་གྲོལ་བའི་ཆོས་ཉིད་ཀྱི་དགོངས་པ་དེ་24-26 །བློ་འདས་ཆེན་པོའི་དགོངས་པར་གནས། །མ་དག་ཡེ་ཤེས་སྒོར་ཐིམ་པས། ཟེར་མ་དག་རིགས་དྲུག་གི་སྣང་བ་ཐམས་ཅད་དག་པ་ཡེ་ཤེས་ཀྱི་སྒོ་རུ་ཐིམ་ནས་། ཐིག་ལེ་ཉག་ཅིག་གི་ངོ་བོའི་ཀློང་དུ་འདྲེས། །དག་པ་ཡེ་ཤེས་ཀྱི་ངོ་བོ་དེ་ལ་ཐིམ་པས། ཚེ་གཅིག་གི་གདོད་མའི་བཙན་ས་ཟིན་པར་གྱུར་བ་ཡིན་ཀུན་ཏུ་བཟང་པོ་ཁྱད་ཆོས་དྲུག་གི་སངས་རྒྱས་པ་ཡིན་ཟེར། ལྔ་པ་ནི་ཆོས་ཉིད་བར་དོ་སྤྱིའི་ཆིངས་བསྟན་པས་མཇུག་བསྡུ་བའོ། མདོར་ན་དུས་འདིར་གྲོལ་བའི་གནད། །ཕྱི་རོལ་སྣང་བའི་འཆར་སྒོ་ལ། ། རྟོག་པས་བཏགས་ན་མཐའ་མེད་ཀྱང་། །དཔྱོད་མཁན་ཉིད་ལ་ཚུར་བརྟགས་པས། ། གང་དུའང་གྲུབ་པ་མེད་པའི་ངང་། མེད་དོ་སྙམ་པའང་རང་གྲོལ་བ། འདི་ནི་ཉམས་ལེན་སྙིང་པོའོ། མདོར་ན་བར་དོའི་དུས་འདིར་ཞེས་རང་བཞིན་བར་དོ་དང་གཅིག་། འཆི་ཁ་བར་དོ་དང་གཉིས་ཆོས་ཉིད་བར་དོ་གསུམ་དུ་གྲོལ་བའི་གནད་དེ་ཕྱི་རོལ་གྱི་སྣང་བའི་འཆར་སྒོ་ཐམས་ཅད་བར་དོའི་སྣང་བ་འཆར་ལུག་བརྒྱད་གསུང་པ་དེ་ཐམས་ཅད་རང་གི་རྣམ་རྟོག་གིས་བཏགས་བཞག་ན་མཐའ་ཅིག་ཀྱང་མེད་ཀྱང་རིག་པ་རང་ས་གཅིག་ཟིན་བསྡད་ན་དཔེར་ན་རྟ་བརྒྱད་ཐམས་པ་ཡོད་ན་ཐག་པ་གཅིག་གི་བརྟོད་བཞག་ན་ཐག་པ་དེ་ཟིན་ན་རྟ་གང་ག་ཟིན་འགྲོ་རྒྱུ་རེད་དཔྱོད་མཁན་ནང་གི་རིག་པ་དེ་ལ་ཚུར་བརྟག་པས་བར་དོའི་སྣང་བ་དེ་ཕྱི་རོལ་རྡོས་བཅས་ཀྱི་རྣམ་པ་གང་ཡང་གྲུབ་ཡོད་མ་རེད་གྲུབ་པ་མེད་ན་དེའི་ངང་དུ་བཞག་ན་མི་འགྲིག་བསམ་རྒྱུ་གི་འཛིན་པ་ཡོངས་རྫོགས་མེད་སྣང་དེ་ཡང་རང་སར་གྲོལ་བས་ཉམས་ལེན་གྱི་སྙིང་པོ་ཡིན་པས་ན་དེ་ལྟ་བུ་ཉམས་ལེན་བྱས་ན་དབང་པོ་རབ་བར་དོར་གྲོལ་བའི་གདམས་ངག་དེའི་ནང་ནས་འཆི་ཁ་བར་དོ་དང་རང་བཞིན་བར་དོ་སྐྱེ་གནས་བར་དོ་གསུམ་གྱི་ཉམས་ལེན་གྱི་སྙིང་པོའི་གདམ་པས་བསྟན་པའོ། མདོ་བརྒྱུད་བསྟན་བཅོས་དྲི་མ་མེད་པ་རྣམས་ལས་ཇི་སྐད་གསུང་པ་བཞིན་དུ་གསལ་བཏབས་ཏེ་ལེགས་པར་གསན་པ་གནང་བར་ཞུ། དེ་ལ་འདིར་གང་གསན་པའི་ཆོས་ཀྱི་རིམ་པ་ནི་རང་བཞིན་རྫོགས་པ་ཆེན་པོའི་ལམ་ཉམས་སུ་ལེན་པ་དེ་ལ་སྔོན་འགྲོ་དངོས་གཞི་རྗེས་ཀྱི་རིམ་པ་གསུམ་དུ་ཡོད་པ་ལས་སྔོན་འགྲོའི་རིམ་པ་དེ་ཉིད་སོང་ཟིན་ཏེ། གཉིས་པ་དངོས་གཞི་ཁྲིད་ཀྱི་རིམ་པ་བཤད་པ་དབང་པོ་རབ་ཚེ་འདིར་གྲོལ་བ་འབྲིང་བར་དོར་གྲོལ་བ་ཐ་མ་རང་བཞིན་སྤྲུལ་སྐུའི་ཞིང་དུ་དབུགས་དབྱུངས་བ་གསུམ་ལས། དེ་རིང་སྲིད་པ་བར་དོའི་ཉམས་ལེན་ཡིན་ཏེ། །བཞི་པ་སྲིད་པ་བར་དོ་ལ། བར་དོའི་སྣང་ཚུལ། ཞིང་ཁམས་ཡིད་ལ་བྱེད་པས་གྲོལ་བ་དང་། སྐྱེ་གནས་འབྲེལ་བརྟགས་ཏེ་བཅད་ཚུལ་ལོ། དང་པོ་ནི་བར་དོའི་སྣང་ཚུལ། ། གལ་ཏེ་གོམས་པའི་སྟོབས་གཞན་པས། །སྲིད་པ་བར་དོར་ཁ་འཁྱལ་ཚེ། །ཇི་ཙམ་གནས་ཀྱི་ཕྱེད་ཆ་ཡན། །སྔ་མའི་གཟུགས་ཀྱི་རྣམ་པ་དང། གཅིག་ཤོས་ཕྱི་མའི་གཟུགས་འཛིན་ཞིང་། །དྲི་ཟ་ཕྲ་མོའི་མངོན་ཤེས་ཅན། །ངེས་མེད་རྨི་ལམ་ལྟ་བུ་རུ། །སྣང་བ་བན་བུན་བཟའ་གཏད་བྲལ། གསུང་དུས་ད་འཆི་ཁ་དང་ཆོས་ཉིད་བར་དོ་སྲིད་པ་བར་དོ་གསུམ་དུ་ངོ་མ་ཤེས་དུས་ཉམས་ལེན་གྱི་གདིང་མེད་པས་གྲོལ་མ་ཐུབ་སྟེ་གོམ་པའི་སྟོབས་ཞན་པོས་སྲིད་པ་བར་དོ་28-56 ཁ་འཁྱལ་ཚེ་ཟེར་དུས་སྲིད་པ་བར་དོའི་ཡུལ་དེ་ལ་ཞག་ཇི་ཙམ་གནས་དགོས་ན་དཔེར་ན་བདུན་ཕྲག་གཉིས་ལྟ་བུ་གནས་དགོས་ན་བདུན་ཕྲག་དང་པོའི་ཚེ་ད་ལྟའི་ལུས་རྟེན་འདིའི་29-06 གཟུགས་ཀྱི་རྣམ་པ་ཡོད་པ་བདུན་ཕྲག་རྗེས་མ་སྐྱེ་བ་ཕྱི་མ་གང་དུ་ལུས་ལེན་དགོས་ན་དེའི་གཟུགས་ཀྱི་རྣམ་པ་ཅན་དུ་སྣང་བ་ཤར་ཡོད་ཀྱི་རེད་དྲི་ཟ་ཞེས་པ་དེ་འདོད་པའི་ཡོན་ཏན་ལྔ་མིག་གི་མཐོང་ནའང་གསུར་མེ་ལ་བསྲེགས་པའི་དྲི་ཙམ་མ་གཏོགས་གཞན་ལ་ལོངས་སྤྱོད་དུ་མི་ནུས་པ་དྲི་ཟ་དང་མངོན་པར་ཤེས་པ་ཡོད་པས་ན་གཞན་ཕ་རོལ་པོ་རྣམས་ཀྱི་སེམས་ལ་གང་དྲན་ཤེས་པ་དང་རིགས་མཐུན་ལྷ་མིག་དག་པས་མཐོང་། 29-35གསུང་དུས་མིའི་རིག་ག་ཚད་ཡིན་མི་རིགས་ལྷ་ཡི་ག་ཚད་ཡིན་ན་ལྷ་རིགས་ཐམས་ཅད་ཚུལ་མཐུན་དུ་ཤེས་ཤིང་དེའི་དབང་གིས་ག་ན་འདུག་འདི་ན་གནས་བྱ་བ་འདི་བྱེད་བྱ་བ་འདི་མི་བྱེད་ཀྱི་གཏད་སོ་ངེས་པ་མེད་པ་དཔེར་ན་རྨི་ལམ་གྱི་སྐབས་ཡིན་ན་ད་ལྟ་ཡུལ་འདི་ལྟ་བུ་གཅིག་ལ་བསྡད་ཡོད་པའི་སྣང་བ་བྱུང་ན་སྐྱེ་བ་རྗེས་མ་ལ་དེའི་སྐད་ཅིག་མ་གཅིག་གནས་འགྱུར་འགྲོ་དུས་ཡང་རྒྱ་གར་ལྟ་བུ་ས་འབྲེལ་ཡོད་པའི་སྣང་བ་ཤར་དུས་དཔེ་དེ་ལྟ་བུའི་སྣང་བ་ཤར་སྣང་བ་དེ་ལའང་འཇིགས་སྐྲག་གི་སྣང་བ་ཁོ་ན་མ་ཏོག་བག་ཕེབས་པའི་སྣང་བ་མེད་པ་དང་འཇིགས་སྐྲག་གི་སྣང་བ་འཆར་བའི་ཚེ་ན་བྱེའུ་ཁྲས་དེད་པ་བཞིན་དུ་ག་འགྲོ་འདི་འགྲོ་གི་གཏད་སོ་མེད་པ་དང་ལས་ཀ་འདི་བྱེད་འདི་མི་བྱེད་བསམ་རྒྱུའི་བཟའ་གཏད་བྲལ་བའི་གནས་ཚུལ་དེ་བར་དོའི་མཚན་ཉིད་ཞེས་པ་རེད། དེའི་རྗེས་སུ་དེ་ཉམས་སུ་ལེན་པའི་ཚུལ་ལ་ཇི་ལྟར་དགོས་ཟེར་ན། གཉིས་པ་ནི་ཞིང་ཁམས་ཡིད་ལ་བྱེད་པས་གྲོལ་བ། དེ་ཚེ་བར་དོའི་གནས་སྐབས་སུ། །ངོ་ཤེས་མོད་ནས་ཕྱོགས་བཅུ་ཡི། །སྤྲུལ་པའི་ཞིང་ཁམས་དྲན་པའི་མོད། །ཆོས་ཉིད་བདེན་པའི་ནུས་མཐུ་དང། །རྡོ་རྗེ་བླ་མའི་བྱིན་རླབས་ཀྱིས། །སྐད་གཅིག་ཉིད་དུ་དབུགས་འབྱིན་འགྱུར། ཟེར་ད་དེ་ལྟ་བུའི་གནས་ཕྱིན་པར་གྱུར་བའི་ཚེ་ན་སྔར་རྫོགས་པ་ཆེན་པོའི་ཆོས་ལ་ཐོས་བསམ་བྱེད་དུས་སྲིད་པ་བར་དོའི་སྣང་བ་འདི་ལྟ་བུ་ཡོད་བསམ་པ་དེ་དྲན་ཏེ་བར་དོའི་གནས་སྐབས་རེད་དེ་ཡང་བར་དོ་སྔ་མ་གཉིས་30-50 ངོ་ཤེས་མི་འདུག་ད་སྲིད་པ་བར་དོ་རུ་འཁྱམས་འདུག་བསམ་ཏེ་ཤར་ལྷོ་ནུབ་བྱང་དབུས་ལྔ་དང་མཚམས་བཞི་རུ་སངས་རྒྱས་རིགས་ལྔ་ཡི་ཞིང་ཁམས་ཀྱི་བཀོད་པ། ཤར་ན་མངོན་པར་དགའ་བ། ལྷོ་ན་དཔལ་དང་ལྡན་པ། ནུབ་ན་པདྨ་བརྩེགས་པ། བྱང་ལས་རབས་བཀོད་པ། དབུས་ལྟུག་པོ་བཀོད་པ་ལ་སོགས་ཞིང་ཁམས་ཡོད། ཞིང་ཁམས་དེ་རྣམས་དུ་ཤར་དུ་རྡོ་རྗེ་སེམས་དཔའ། ལྷོ་རིན་ཆེན་འབྱུང་ལྡན། ནུབ་ཏུ་སྣང་བ་མཐའ་ཡས། བྱང་དོན་ཡོད་གྲུབ་པ། དབུས་ཕྱོགས་མེ་རི་འབར་བའི་ཞིང་ཁམས་ཡོད་པའི་སྟོན་པ་དེ་རྣམས་དང་དེ་རྣམས་ཀྱིས་དམ་པའི་ཆོས་གསུང་བ་དང་ཞིང་ཁམས་ཀྱི་ཡོན་ཏན་དེ་ཉིད་དྲན་པར་བྱས་ཏེ་ད་སྲིད་པ་བར་དོ་ཁ་འཁྱམས་དུ་འདུག་དུས་ཞིང་ཁམས་དེ་རུ་འགྲོ་དགོས་བསམ་རྒྱུའི་མོས་པ་གཏད་ན། སྔར་ཆོས་ཉིད་སྟོང་པ་ཉིད་ཀྱི་རྣལ་འབྱོར་ལ་ཅུང་ཟད་གོམས་བསྡད་དུས་དེའི་བདེན་པའི་བྱིན་བརླབས་དང་རང་བཞིན་རྫོགས་པ་ཆེན་པོའི་ཆོས་བསྟན་པར་གྱུར་བའི་རྡོ་རྗེ་བླ་མའི་བཀའ་དྲིན་དེ་དང་རང་གི་དམ་པའི་ཆོས་ཀྱི་ནུས་མཐུ་བསམ་གྱི་མི་ཁྱབ་པའི་བྱིན་བརླབས་ཀྱིས་སྐད་ཅིག་ཉིད་ལ་ཞིང་ཁམས་གང་དུ་དྲན་པ་དེ་རུ་དབུགས་འབྱིན་ཏེ་སྐྱེ་བར་འགྱུར་བ་ཡིན་པས་དེ་ལས་རིམ་པ་བཞིན་དུ་ཤར་རྡོ་རྗེ་སེམས་དཔའི་ཞལ་མཐོང་ཏེ་མཐོང་ལམ་གྱི་བདེན་པ་ཐོབ། ལྷོ་རིན་ཆེན་འབྱུང་ལྡན་གྱི་མ་དག་ས་བདུན་པ་ནས་བཟུང་ཏེ་ཞིང་ཁམས་འདི་ལྟ་བུ་གཅིག་ལ་སངས་རྒྱས་པ་བལྟ་འོང་དུས་སངས་རྒྱས་སོ་ཞེས་ལུང་བསྟན། ནུབ་སྣང་བ་མཐའ་ཡས་ཞིང་ཁམས་ཀྱི་ཤེས་བྱའི་སྒྲིབ་པ་ཕྲ་མོ་ཚུན་ཆད་སྤང་ཏེ་དབུགས་དབྱུང་། བྱང་ལས་རབ་རྫོགས་པའི་ཞིང་ཁམས་སུ་གཉེན་པོ་རྡོ་རྗེ་ལྟ་བུ་ཏིང་ངེ་འཛིན་གྱིས་དྲི་མ་མཐའ་དག་བཅོམ་པའི་གཉེན་པོ་སངས་རྒྱས་ཐམས་ཅད་ཀྱི་འོད་ཟེར་ཆེན་པོའི་དབང་བསྐུར་དུས་དབང་ཕྱུག་ཧེ་རུ་ཀ་པའི་ཞིང་ཁམས་སུ་གྲོལ་འགྲོ་བ་ཡིན་དུས་དེ་ལྟར་དུ་གྲོལ་དགོས་པ་ཡིན་ཟེར་དབང་པོ་ཐ་མའི་ཐ་མ་ཡིན་ན་དེ་ལྟ་བུའི་ཞིང་ཁམས་སུ་འགྲོ་མ་ཐུབ་ནའང་། གསུམ་པ་ནི་སྐྱེ་གནས་འབྲེལ་བརྟགས་ཏེ་བཅད་ཚུལ་ལོ། ། གཞན་ཡང་མངལ་དུ་འཇུག་བརྩམ་ཚེ། །མཐོ་རིས་འོད་དཀར་མགོ་ཡང་གྱེན། །ལྷ་མིན་ཁ་ཆར་བྱོལ་སོང་ནི། །ཁྲག་བཙོའི་རྣམ་པ་འཕྲད་དུ་སྟེ། །ཡིད་དྭགས་དུ་བ་དམྱལ་བ་ལ། །སྡོང་དུམ་ལྟ་བུར་འོག་ཏུ་བལྟ། ཞེས་པ་དེ་དེ་ལྟ་བུའི་ཞིང་ཁམས་ལ་སྐྱེ་བ་མོས་པ་མ་བྱུང་ན་འགྲོ་བ་རིགས་དྲུག་གང་རུང་ཅིག་དུ་སྐྱེ་བ་ལེན་དགོས་རྒྱུ་རེད་དེ་ལྟར་འགྲོ་བ་རིག་དྲུག་གི་ཕ་མའི་མངལ་དུ་འཇུག་པའི་ཚེ་ན་མཐོ་རིས་ལྷ་དང་མི་ལྟ་བུ་གཅིག་ལ་སྐྱེ་འགྲོ་གི་ཡོད་ན་འོད་དཀར་པོ་བར་དོའི་སྲིད་པ་དེའང་མགོ་བོ་ད་ལྟ་ང་ཚོ་མི་ལྟར་དུ་སྤྱི་བོ་གནམ་དུ་བསྟན་ཏེ་འགྲོ་བ་མགོ་ཡང་གྱེན་དུ་བལྟས་པ་དང་ལྷ་མ་ཡིན་ཡིན་ན་ཁ་ཆར་མང་པོ་འཚུབ་བསྡད་པའི་ནང་དུ་འགྲོ་བ་དང་། བྱོལ་སོང་དུད་འགྲོ་ཞིག་ལ་སྐྱེ་ན་ཁྲག་བཙོ་ཏེ་ཁྲག་རུས་སོང་བའི་རྣམ་པ་ལྟ་བུ་དང་མགོ་ཡང་འཕྲེད་དུ་བསྟན་ཏེ་འགྲོ་བ་དང་། ཡི་དྭགས་སུ་སྐྱེ་ན་དུ་བ་འཁྲིགས་པའི་ནང་དུ་རྣམ་ཤེས་ཁྱུད་སོང་བ་ལྟ་བུ་དང་། དམྱལ་བ་རུ་སྐྱེ་ན་སྡོང་དུམ་མེས་ཚིག་པ་ལྟ་བུ་རྣམ་པས་འགྲོ་བ་མགོ་ཡང་སྤྱི་བོ་ཐུར་དུ་བསྟན་ཏེ་ལགས་པ་གཉིས་ས་ལ་བཙུགས་རྐང་པ་གྱེན་ལ་བསྟན་ཏེ་འོག་ཏུ་འགྲོ་བའི་སྣང་བ་ཤར་གྱི་ཡོད་ཟེར། དེ་ལྟར་རིགས་དྲུག་གི་བར་དོའི་སྣང་བ་དེ་ཡི་ཚེ་ན། །དེ་ཚེ་རབ་ཀྱི་བདེན་མེད་ངང་། །འབྲིང་གིས་བདེ་སྟོང་ལམ་ཁྱེར་ཏེ། །ཐ་མས་འདོད་ཆགས་མི་གཙང་བའི། །འདུ་ཤེས་བསྒོམ་པས་ཞེན་པ་སྤངས། ཟེར་དེ་ཡི་ཚེ་ན་གང་ཟག་རབ་ཏུ་གྱུར་བ་ཞིག་ཡིན་ན་འདི་བར་དོའི་སྣང་བ་རེད་འདུག་བར་དོའི་སྣང་བ་ལ་བཟང་ངན་ག་རེ་ཤར་ནའང་ངེས་པ་ཡོད་རྒྱུ་མ་རེད་སྒྱུ་མ་དང་རྨི་ལམ་ལྟ་བུ་རེད་བསམས་ཏེ་བདེན་པ་མེད་པར་ཤེས་པའི་ངང་ཡི་དམ་ལྷག་པའི་ལྷ་ཡི་སྐུར་སྒོམ་པ་ལྟ་བུ་དང་རང་གི་རྩ་བའི་བླ་མ་དྲན་པ་ལ་སོགས་པ་བྱེད་འབྲིང་ཡིན་ན་གང་དུ་སྐྱེ་བ་ལེན་ཀྱི་ཡོད་ན་ཕ་མ་གཉིས་པོ་དེ་དག་བླ་མ་ཡབ་ཡུམ་མམ་རྡོ་རྗེ་སེམས་དཔའ་ཡབ་ཡུམ་གྱི་རྣམ་པ་བསྒོམ་དེའི་དབང་བསྐུར་བའི་མོས་པ་བྱས་ཏེ་དེའི་རྟེན་དུ་ཞུག་པ་དང་། གང་ཟག་ཐ་མ་ཡིན་ན་འདོད་ཆགས་ལ་མི་གཙང་བའི་འདུ་ཤེས་དགུ་བསྒོམ་པས་སྐྱེ་རྒ་ན་འཆི་དང་། སྡུག་བསྔལ་མང་པོ་ཡོད་པ་བསམ་དེ་རུ་སྐྱེ་བ་ལེན་པའི་ཞེན་པ་སྤངས་བ་དེས་འགྲོ་བ་རིགས་དྲུག་གི་སྐྱེ་གནས་གསུམ་པོ་ཤེས་ཏེ་དག་པའི་ཞིང་དུ་འདུན་པ་གཏད་ཆོག་པ་ཡིན་ཟེར། །དེས་ཀྱང་ལྡོག་པར་མ་ནུས་ན། །མངལ་སྒོ་དམན་པ་སྨོན་ལམ་དང་། །སྐྱབས་སུ་འགྲོ་བའི་མཐུས་དགག་སྟེ། །ཁམས་དྲུག་ལྡན་པའི་རྡོ་རྗེའི་ལུས། །ཐེག་ཆེན་རིགས་སུ་སྐྱེ་སྲིད་བཟུང། གསུང་དུས་ད་དེའི་སྒྱུ་མ་དང་རྨི་ལམ་ལྟ་བུ་དང་ལྷ་ཡབ་ཡུམ་གྱི་འདུ་ཤེས་བསྒོམ་པས་ལྡོག་མ་ནུས་ན་མངལ་སྒོ་ངན་པ་དཔེར་ན་རྔོན་པ་དང་སྨད་ཚོང་མ་ལྟ་བུ་སྡིག་པ་མི་དགེ་བ་སྤྱོད་པའི་ལུས་སུ་མི་སྐྱེ་བའི་སྨོན་ལམ་གདབ་པ་དང་ཆོས་ལྡན་གྱི་ལུས་དང་རང་གི་བླ་མའི་ཞབས་དྲུང་དུ་སྐྱེ་བའི་སྨོན་ལམ་འདེབས་དཀོན་མཆོག་གསུམ་ལ་ཡིད་ཆེས་ཀྱི་དད་པས་སྐྱབས་སུ་སོང་ན་སྐྱེ་གནས་ངན་པ་བཀག་འགྲོ་རྒྱུ་རེད་དུས་སྐྱབས་སུ་འགྲོ་བའི་མཐུ་ཡིས་བཀག་སྟེ་འཛམ་བུ་གླིང་གི་མི་རྫོགས་པ་ཆེན་པོའི་ཆོས་བསྟན་པའི་བླ་མ་དགེ་བའི་བཤེས་གཉེན་གྱི་དྲུང་དུ་སྐྱེ་བ་ལེན་སྟེ་ས་ཆུ་མེ་རླུང་ནམ་མཁའ་ཡེ་ཤེས་ཀྱི་ཁམས་དྲུག་དང་ལྡན་པའི་རྡོ་རྗེའི་ལུས་ཞིག་སྐྱེ་སོང་ན་དེ་ལ་སོ་བྱང་སྔགས་གསུམ་གྱི་སྡོམ་པ་ཐམས་ཅད་ཀྱི་རྟེན་དུ་རུང་བ་དང་། ཆོས་སྒྲུབ་པའི་གཞི་རུ་འགྱུར་བ་ཡིན་པས་ན་རྡོ་རྗེའི་ལུས་རྟེན་སྟེ་ཐེག་པ་ཆེན་པོའི་སྣོད་ཏུ་རུང་བ་ཉམས་བླང་བས་35-19 གཞི་རྒྱུད་ཡོངས་སུ་གྲོལ་བར་འགྱུར་བ་ཡིན་ཟེར། གསུམ་པ་དབང་བརྟུལ་རང་བཞིན་སྤྲུལ་པའི་ཞིང་དུ་གྲོལ་ཚུལ་ནི། ། དེ་ལྟར་དབང་པོ་ཐ་མ་ནི། །ངེས་གསང་ལམ་འདིར་ཞུགས་གྱུར་ཀྱང་། །མོས་པས་སྤྱོད་པ་ཙམ་ཉིད་ལས། །འདི་འམ་འཆི་ཁ་ཆོས་ཉིད་ཀྱི། །བར་དོར་བརྟན་པ་ཐོབ་པ་ཡིན། །གྲུབ་མཐའ་མངོན་དུ་མ་རྙོགས་ཚེ། གསུང་དུས་དབང་པོ་ཐ་མ་དེ་ཉིད་གང་ཟག་དེ་ཐེག་མཆོག་རྫོགས་པ་ཆེན་པོའི་ལམ་བསྟན་པའི་བླ་མ་དང་འཕྲད་རང་གི་གདམས་ངག་ཐོབ་སོང་ནའང་ཚེ་འདི་ལ་རྣམ་གཡེང་དང་འདུ་འཛིས་དུས་འདའ་སྟེ་ལྟ་སྒོམ་སྤྱོད་གསུམ་ལ་གདེང་མ་ཐོབ་རྫོགས་པ་ཆེན་པོ་ཆོས་ཟབ་པོ་རེད་བསམ་རྒྱུ་མོས་པ་སྤྱོད་པ་ཙམ་དུ་གྱུར་བའི་གང་ཟག་དེ་ཚེ་འདི་ཡི་སྟེང་དང་འཆི་ཁ་དང་ཆོས་ཉིད་གྱི་བར་དོ་ལ་གྲོལ་བའི་བརྟན་པ་ཐོབ་པ་མ་ཡིན་པས་གྲུབ་མཐའ་མངོན་དུ་མ་རྙོགས་ལ་35-56 ཕྱོགས་ཚེ་དེའི་སྟེང་དུ་གྲོལ་མ་ཐུབ་ན། །དུས་འདིར་བླ་མའི་མན་ངག་གིས། །གདམས་ངག་རྗེས་སུ་དྲན་པ་ལས། །རང་བཞིན་སྤྲུལ་སྐུའི་ཞིང་ཁམས་སུ། །འདུན་པ་གཏད་པའི་དེ་མ་ཐག། །རྣམ་གྲོལ་དབུགས་ཆེན་འབྱིན་པ་ལྟར། །བདེ་གཤེགས་རིགས་ལྔའི་ཞལ་མཐོང་ཞིང་། །དབང་བསྐུར་ལུང་བསྟན་དབུགས་དབྱུང་ནས། །ཀ་དག་གདོད་མའི་གཞི་དབྱིངས་སུ། །མངོན་པར་རྫོགས་སངས་རྒྱས་པར་འགྱུར། གསུང་དུས་རྒྱུ་མཚན་དེ་ཡི་ཚེ་ན་ད་རང་གི་ལྟ་སྒོམ་ཉམས་ལེན་གྱིས་འཕོ་མི་ནུས་དུས་ཡིད་ཆེས་ཀྱི་རྩ་བའི་བླ་མ་ལ་མོས་གུས་རྩེ་གཅིག་གཏད་དེ་གསོལ་འདེབས་བྱེད་པ་དང་བླ་མའི་གསུང་གི་གདམས་ངག་དྲན་སྟེ་དེའི་གདམས་ངག་གི་ཉམས་ལེན་རྗེས་སུ་དྲན་པར་གྱུར་བ་དེ་ལས་ཕྱོགས་བཅུ་རབ་འབྱམས་སྤྲུལ་བའི་ཞིང་ཁམས་གང་ཡིན་ན་རང་གི་འདུན་པ་གཏད་པས་དེ་མ་ཐག་ཏུ་རྣམ་གྲོལ་དབུགས་ཆེན་འབྱིན་པའི་ཞིང་ཁམས་ལྔ་རུ་གྲོལ་སྟེ་བདེ་བར་གཤེགས་པ་རིགས་ལྔའི་ཞལ་མཐོང་སྟེ་རིམ་པ་བཞིན་དུ་དབང་བསྐུར་ལུང་བསྟན་དབུགས་དབྱུངས་ནས་ཀ་དག་གདོད་མའི་གཞི་དབྱིངས་སུ་ལུས་རྟེན་དེའི་སྟེང་ལ་མངོན་པར་རྫོགས་པར་འགྱུར་བ་ཡིན་ཟེར། །རྡོ་རྗེའི་ཐོལ་གླུ་ཡེ་ཤེས་གྲུབ་པ་ལས། །འཕྲོས་དོན་གྱི་ཁྱད་པར་གཞན་ཕྱེ་བའི་ཚོམས་ཏེ་གསུམ་པའོ།། གསུམ་པ་ཐ་མར་དགེ་བ་བརྩམ་པ་མཐའ་རྒྱས་སུ་བྱ་བ་ལ། བརྩམ་བྱའི་གནད་བསྡུས་ཏེ་བསྟན། རྩོམ་པ་པོའི་མཚན་སྨོས་པ། ནོངས་པ་བཤགས་ནས་ཁེངས་པ་བསྐྱུང་ཞིང་བསྔོ་བ། བརྩམ་བྱང་གི་གནས་དང་གསང་བར་གདམས་པའོ། དང་པོ་ནི་བརྩམ་བྱའི་གནད་བསྡུས་ཏེ་བསྟན། ། དེ་ལྟར་སྡེ་གསུམ་ཀློང་དགུའི་བཅུད། །མཐར་ཐུག་མན་ངག་སྙིང་ཏིག་གིས། །ཐུན་མོང་ཁྱད་པར་ལམ་གྱི་རིམ། །ཉུང་ངུའི་ངག་གིས་འདོམས་པ་གང་། །གསུང་དུས་གོང་དུ་སྤྱིར་རྫོགས་པ་ཆེན་པོ་བསྟན་པ་འདི་ལས་ཕྱི་སེམས་སྡེ་ནང་ཀློང་སྡེ་གསང་བ་མན་ངག་གི་སྡེ་གསུམ་ཡེ་ཤེས་ཀློང་དགུའི་བཅུད་དུ་གྱུར་པ་རྫོགས་པ་ཆེན་པོའི་སེམས་སྡེ་རྒྱུད་ལ་ཀློང་དགུ་བམ་པོ་ཉི་ཁྲི་ཆིག་སྟོང་ཞེས་བྱ་བ་ཡོད་དེའི་བཅུད་ཐམས་ཅད་གཅིག་ཏུ་བསྡུས་སྟེ་གུ་རུ་རིན་པོ་ཆེ་སངས་རྒྱས་གཉིས་པ་དེ་ཉིད་ཀྱིས་བོད་གང་ཅན་གྱི་ལྗོང་སུ་འབྲི་གུང་གཏེར་སྒྲོ་བྲག་ན་མཁའ་འགྲོ་ཡེ་ཤེས་མཚོ་རྒྱལ་ལ་གདམ་པར་གྱུར་བའི་མཁའ་འགྲོ་སྙིང་ཐིག་ཞེས་བྱ་བ་དང་མཁའ་འགྲོ་སྙིང་ཐིག་དེ་ཡི་མན་ངག་གི་བཅུད་ཐམས་ཅད་སླར་ཡང་ཀུན་མཁྱེན་ཆེན་པོའི་གཅིག་ཏུ་བསྡུས་སྟེ་གུ་རུ་རིན་པོ་ཆེ་དང་ཡེ་ཤེས་མཚོ་རྒྱལ་གྱིས་རྗེས་སུ་གཟུང་ནས་གསུང་པའི་མཁའ་འགྲོ་ཡང་ཏིག་ཞེས་བྱ་བའི་མན་ངག་གཉིས་པོ་དེ་ཡི་སྙིང་པོ་ལྟ་བུ་དེ་ལས་ཚུར་མདོར་བསྡུས་ན་གོང་དུ་རྡོ་རྗེ་ཐོལ་གླུ་ནས་གསུང་པ་ལྟར་དུ་ཐུན་མོང་གི་སྔོན་འགྲོ་དང་རྫོགས་པ་ཆེན་པོའི་ཁྱད་པར་གྱི་སྔོན་འགྲོ་དེའི་སྟེང་དུ་དབང་པོ་རབ་ཚེ་འདིར་གྲོལ་བ་འབྲིང་བར་དོ་གྲོལ་བ་ཐ་མ་རང་བཞིན་སྤྲུལ་བའི་ཞིང་ཁམས་སུ་གྲོལ་བ་ལམ་གྱི་རིམ་པ་ཐམས་ཅད་ཚིག་ཉུང་ངུ་དོན་རྒྱས་པ་ཅིག་གི་ངང་ལས་གདམས་པ་གང་། གཉིས་པ་རྩོམ་པ་པོའི་མཚན་སྨོས་པ་ནི། །གཏད་མེད་ཀུན་ཏུ་རྒྱུ་བ་ཡི། །རྣལ་འབྱོར་པདྨ་དགྱེས་པའི་སྡེས། །གནས་གསུམ་ཌྭ་ཀིའི་དགའ་ཚལ་ཆེར། །གང་ཤར་རྡོ་རྗེའི་གླུ་རུ་བླངས། གསུམ་པ་ནོངས་བཤགས་ནི། ། འདི་ལ་ནོངས་པར་གྱུར་པ་གང་། །རང་རིག་གཉུག་མའི་ཀློང་དུ་འཆགས། །དགེ་བས་འགྲོ་ཀུན་སྐུ་གསུམ་གྱི། །གྲོང་ཁྱེར་མཆོག་ཏུ་འཇུག་གྱུར་ཅིག། དེ་ལྟར་རྡོ་རྗེའི་གླུ་ལེན་པ་པོ་སུ་ཡིན་ཟེར་ན་སླར་ཡང་ཀུན་མཁྱེན་དྲི་མེད་འོད་ཟེར་དང་འཇིགས་མེད་གླིང་པའི་ཡེ་ཤེས་སྒྱུ་འཕྲུལ་རོལ་བ་འཁོར་འདས་ཐམས་ཅད་ཡེ་ཤེས་38-22 སྒྱུ་འཕྲུལ་དུ་གཟིགས་པའི་གཏད་མེད་ཀུན་ཏུ་རྒྱུ་བ་འཇམ་དབྱངས་མཁྱེན་བརྩེ་དབང་པོ་ལོ་བཅུ་གཉིས་ཀྱི་བར་དུ་དབུས་གཙང་གི་གནས་ཐམས་ཅད་ལ་བྱ་བྲལ་གྱི་ཚུལ་དུ་བྱོན་ཏེ་རྡོ་རྗེའི་གནས་ཐམས་ཅད་ལ་ཚོགས་ཀྱི་འཁོར་ལོ་རྒྱ་ཆེན་པོ་ཕུལ་མཛད་དེ་ཕུལ་བའི་སྐབས་ན་38-36 མཁའ་འགྲོའི་གྲོང་ཁྱེར་གཞོ་སྟོད་ཏི་སྒྲོ་རུ་མཁའ་འགྲོ་སྙིང་ཐིག་དང་ཡང་ཏིག་གི་ཉེ་རྒྱུད་ཐོབ་པ་མཛད་རེད་དུས། དེས་ན་རྣལ་འབྱོར་པདྨ་དགྱེས་པ་མཁྱེན་བརྩེའི་མཚན་རེད་གནས་གསུམ་ཌཀྐིའི་དགའ་ཚལ་མཁའ་འགྲོའི་ཚོགས་ཁང་ཟེར་དུས་གུ་རུ་རིན་པོ་ཆེས་མཁའ་འགྲོ་འབུམ་ཕྲག་ཡངས་པ་ལ་རྫོགས་པ་ཆེན་པོ་ཆོས་ཀྱི་འཁོར་ལོ་བསྐོར་བའི་ཚེ་ན་གང་ཤར་རྡོ་རྗེའི་གླུ་རུ་བླངས་བ་འདི་ལ་ནོངས་པ་དང་ཉེས་པར་གྱུར་བ་གང་ཡོད་པ་དེ་དག་ཐམས་ཅད་རང་རིག་གཉུག་མའི་ཀློང་དུ་བཤགས། 39-02 འགྲོ་བ་མ་ལུས་པ་ཐམས་ཅད་ཆོས་སྐུ་ལོང་སྐུ་སྤྲུལ་སྐུ་གསུམ་གྱི་གྲོང་ཁྱེར་དུ་འཇུག་པར་གྱུར་ཅིགབརྩམ་བྱང་གི་གནས་དང་གསང་བར་གདམས་པའོ། ཅེས་པའང་དུས་གསུམ་མཁྱེན་པ་ཨོ་རྒྱན་ཆེན་པོས་ཡེ་ཤེས་ཌྰཀྐི་བདེ་ཆེན་མཚོ་རྒྱལ་ལ་མན་ངག་སྙིང་གི་ཐིག་ལེའི་ཆོས་འཁོར་བསྐོར་བའི་གནས་ཀྱི་གཙུག་གཏོར་གཞོ་སྟོད་ཏི་སྒྲོ་མཁའ་འགྲོའི་ཚོགས་ཁང་ཆེན་མོར་མེ་མཆོད་དང་ཚོགས་ཀྱི་འདུ་བ་རྒྱ་ཆེན་པོ་མཛད་པའི་ཚེ་ན། མཁའ་འགྲོ་སྙིང་ཐིག་མ་ལུས་པ་སྔར་ལས་རིང་བརྒྱུད་གསན་རེད་དེ་ལྷག་པར་གུ་རུ་རིན་པོ་ཆེ་དང་ཡེ་ཤེས་མཚོ་རྒྱལ་ནས་ཉེ་བརྒྱུད་ཐོབ་པ་དེའི་ཚེ་ན་ཐུགས་ལ་ཇི་ལྟར་ཤར་བ་བཞིན་དུ་དེ་དང་ཉེ་བའི་འདབ་རོལ་དྲང་སྲོང་དགྱེས་པའི་དགའ་ཚལ་དུ་བྲིས་པ་ལས་རྣམ་པར་ཕྱེས་པ་ཡིན་པས་ན་སྐལ་དམན་རྣམས་ལ་བསྟན་ན་ཤེས་དཀའ་བས་ཤིན་ཏུ་གསང་བའི་སྡེ་ཚན་རྣམས་གུ་ཧྱ། ཅེས་པའང་ལས་དང་ཉོན་མོངས་བརྡོལ་བས་སྙིགས་མར་སྤྱོད་ཀྱང་ཆོས་དང་སྟོན་པ་འཇིག་རྟེན་གསུམ་ན་འགྲན་ཟླ་བྲལ་བས་རྗེས་སུ་བཟུང་བའི་སྐལ་ལྡན་རྡོ་རྗེའི་རིགས་སུ་སྙེམས་པའི་མངྒ་ལ་ཤྲྰི་བྷྰུ་ཏིས། རྒྱ་མཚོ་ཆེན་པོའི་གླིང་དུ་འཁོད་པའི་ཕ་རན་སེའི་སྨན་ལྗོངས་རྡོ་གདོང་དབེན་པའི་གནས་ཁྲོད་ཉམས་དགའ་བས་མཛེས་པའི་བསམ་གཏན་གྱི་སྤྱིལ་བུ་བཀྲ་ཤིས་དཔལ་འབར་གླིང་དུ་སྐྱིད་ཉལ་གྱི་ཐུན་གསེང་དུ་ཚུལ་འདིའི་བཤད་ཁྲིད་ལན་དུ་མར་བགྱིས་པའི་ཚེ་རང་གི་གོ་ཚོད་ཙམ་གྱི་ས་བཅད་བྲིས་པ་དད་བློ་རྣམ་གསལ་ཨོ་རྒྱན་གཞན་ཕན་གྱིས་ཡི་གེ་གཉིས་པར་བཀོད་པ། དུས་སྐབས་འདིའི་མ་ཧྰ་སནྡྷི་པ་རྣམས་ཀྱི་སྤྱན་གྱི་འབབ་སྟེགས་སུ་གྱུར་ནས་ནོངས་འཁྲུལ་གྱི་རྙོག་པ་བགྲུང་བ་དང་། དགེ་བས་ཐེག་མཆོག་གི་བསྟན་པ་ལ་བྱ་བ་བྱེད་པར་གྱུར་ཅིག །། 