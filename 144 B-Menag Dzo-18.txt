གྲུབ་པའི་མཐའ་ལས་གཟུགས་སྐུའི་རྟེན་དང་བཅས་པའི་དོན་མཛད་དུས། མཐར་ཐུག་རྫོགས་པའི་སངས་རྒྱས་ཀྱི་ས་དེ་ན་སྐུ་དང་ཡེ་ཤེས་གཉིས་སུ་མེད་པ་གྲུབ་པས་དོན་མཛད་པ་ཡིན། རྟེན་མེད་དེ་ལྟར་གྲུབ་པས་ན་སངས་རྒྱས་ཀྱི་འཕྲིན་ལས་འགག་པ་མེད་དེ། འོན་ཀྱང་དྲང་སྲོང་གིས་མཆོད་སྡོང་བསྒྲུབས་བཞག་དུས་དེ་ལ་བརྟེན་ཏེ་ཀླུས་གནོད་པར་བྱེད་པ་ཐམས་ཅད་སྐྱོབ་པར་བྱེད་པ་བཞིན་དུ། སྨོན་ལམ་གྱི་དབང་གིས་སངས་རྒྱས་ཀྱི་དེ་དང་དེ་ལྟར་སྣང་བར་འདོད་པ་ཡིན། ངོ་བོ་ཉིད་ཀྱིས་དོན་གཉིས་མཛད་པ་ལས། དེ་དག་གཉིས་ལྟར་ཟེར་རང་དོན་དང་གཞན་དོན་གཉིས་ལྟར་དུ་ཡོད་མེད་ཀྱི་སྒྲོ་སྐུར་གྲོལ་བ་ཡིན། དབྱེར་མེད་ངོ་བོ་ཉིད་སྐུ་དེ་ལས་གདུལ་བྱའི་ཁམས་དབང་བསམ་པ་མོས་པ་རིམ་པ་དང་མཐུན་པར་བཞག་ནས་འགྲོ་བའི་དོན་བྱེད་པ་འདོད། འདི་དག་གསུམ་ཡང་དོན་ལ་གཅིག་ཏུ་དགོས་པས་སྔ་མ་བོར་ནས་ཕྱི་མ་འཇུག་པ་ལྟ་བུ་མ་ཡིན་པས། སྔ་མ་ལྟ་བུ་ཁོང་དུ་ཆུད་པར་བྱ། དེ་ཡིས་གདུལ་བྱ་སེམས་ཅན་གྱི་དོན་ལ་ཕྱོགས་རིས་ཀྱི་མིན་པ་ཡོད་མེད་ཀྱི་གཟེབ་ལས་གྲོལ་བ་ཡིན། དེ་ལྟར་བླ་མེད་བྱང་ཆུབ་བརྙེས་པ་དེ་ནི། སོ་སོ་སྐྱེ་བོའི་ཁམས་དང་བསམ་པ་མོས་པའི་རིམ་པ་རྒྱ་ཆེ་ཆུང་སྣ་ཚོགས་པ་ལ་གདུལ་བྱའི་ཕྲིན་ལས་དེའང་ཐུན་མོང་གི་ཕྲིན་ལས། ཁྱད་པར་གྱི་ཕྲིན་ལས། མཆོག་གི་ཕྲིན་ལས་གསུམ་ལ་བརྟེན་ནས་དོན་མཛད་པས་རིམ་གྱིས་གོང་ནས་གོང་དུ་ས་ལམ་ཡོངས་སུ་བགྲོད། ཡོན་ཏན་མ་ལུས་པ་ཡིད་བཞིན་ལྷུན་གྱིས་གྲུབ་པས་ན། ཐར་ལམ་བསྒྲུབ་ལ་རང་བཞིན་ཉིད་ཀྱི་བརྩོན་འགྲུས་ཀྱིས་འབད་པ་གཅེས་པ་ཡིན། དེང་སང་དུས་ངན་བསམས་ཤིང་སྐྱོ་བ་འཕེལ། །ཚེ་ལ་ལོང་མེད་ཡེང་མའི་ལམ་ལ་འཛད། ། ཤེས་བྱ་ཐུག་མེད་སྤྲོས་ལ་ཟད་པ་མེད། །དེ་བས་ཉིན་མཚན་སྙིང་པོའི་ཆོས་སྒྲུབས་ཤིག །གསུངས་དུས། དེང་སང་གི་དུས་དུས་ངན་སྙིགས་མ་ལྔ་བདོ་བའི་གནས་ཚུལ་ལ་བསམས་ནས་སྐྱོ་བ་འཕེལ་ཏེ། ཅི་རེད་ཟེར་ན། ཚེ་ཐུང་ཐུང་སུམ་ཅུ་ཁ་རལ། ཉི་ཤུ་ཁ་རལ་ཡིན་པས་ཚེ་ལ་ལོང་མེད། དེ་མི་ཚེ་རྣམ་གཡེང་གིས་ཟད་པའི་ལས་ལ་དུས་རྟག་ཏུ་འཛད་འགྲོ་བ་མ་གཏོགས་ཆོས་བཞིན་དུ་བྱས་མེད། ཤེས་བྱ་རིག་པའི་གནས་ཐམས་ཅད་ཤེས་དགོས་ནའང་དེ་ལྟར་མཐའ་ལ་ཐུག་པ་མེད། དེ་བས་ན་ཉིན་མཚན་རྟག་ཏུ་དམ་པའི་ཆོས་བསྒྲུབ་པ་བརྩོན་པར་གྱིས་ཤིག །ཚེ་འདིའི་བྱ་བ་ཤི་ཤིར་ཟིན་དུས་མེད། །གཅིག་གིས་གཅིག་ཁྲིད་ཆུ་ཡི་གཉེར་མ་འདྲ། ། འཆི་དུས་བསྟོངས་སམ་ལེགས་པར་སེར་ཐོབ་ལ། །དེ་རིང་ཉིད་ནས་ཐར་པའི་བྱང་ཆུབ་སྒྲུབས། ། གསུངས། འཇིག་རྟེན་ཚེ་འདིའི་དགྲ་འདུལ་གཉེན་སྐྱོང༌། ལོངས་སྤྱོད་བསགས། དེ་ལ་སོགས་པས་མ་ཤིའི་བར་དུ་ལས་བསྡད་ན་བྱ་བ་དེ་ཟིན་པ་དང་རྫོགས་པའི་དུས་མེད། གཅིག་གི་རྗེས་ལ་གཅིག་སླེབས། གཅིག་གི་རྗེས་ལ་གཅིག་སླེབས་དུས། དཔེར་ན་ཆུ་རླུང་གིས་བསྐྱོད་པའི་གཉེར་མ་དང་འདྲ་བ་ཡིན། དེ་ནས་དེ་བྱ་བ་ལ་བརྩོན་བསྡད་ན་འཆི་བའི་དུས་སུ་ཕན་པ་འདུག་གམ་མི་འདུག་ད་ལྟ་ནས་ལེགས་པར་བསམ་བློ་ལ་གཏོང༌། དེ་རིང་ཉིད་ནས་བྱ་བ་འདི་ཆེ་བཞག་ཆུང་བསྐྱུར་བྱེད་ནས་ཐར་པའི་བྱང་ཆུབ་སྒྲུབས། གར་འགྲོ་ཅིར་འགྱུར་བདག་ལ་ཆ་ཡོང་པ། །སུས་བསྟོངས་འདིར་བདེ་མི་འཇིགས་གདེང་ཅི་ཡོད། ། དེ་བས་ད་ལྟ་རང་དབང་ཡོད་དུས་སུ། །གཏན་ཡུལ་ཐར་པའི་གནས་སུ་སྙེགས་རེ་རན། ། གསུངས། གློ་བུར་དུ་ཤི་འོང་ནས་བཟུང་སྟེ་ག་ན་འགྲོ། བདེ་སྡུག་ཅི་འགྱུར་རང་གིས་རང་ལ་བསམ་བློ་བཏང་ན་ཆ་མེད། དེ་ཕྱིར་ན་འཆི་བ་ཐོག་ལ་འབབ་པའི་ཚེ་ན་གཉེན་གྲོགས། ནོར་ལོངས་སྤྱོད་ལ་སོགས་པ་སུས་རོགས་པ་བྱེད་རྒྱུ་ཨེ་ཡོད། ཚེ་འདི་ལ་བདེ། ཕྱི་མ་ལ་མི་འཇིགས་པའི་གདེང་ཅི་ཡོད། དེ་ལ་བསམ་བློ་གཏོང་སྟེ། དེ་བས་ད་ལྟ་རང་དབང་ཡོད་པའི་དུས་སུ་མི་འཇིགས་པའི་གདེང་ཐོབ་པའི་གཏན་ཡུལ་ཐར་པའི་གནས་སུ་སྙེགས་རེ་རན། སྙེགས་པའི་དུས་ལ་འབབ། ལུས་དང་ལོངས་སྤྱོད་མཛའ་བཤེས་གཉེན་འདུན་དང༌། །ཚེ་འདིའི་སྣང་བ་མ་ལུས་ཀུན་བོར་ནས། ། གཅིག་པུ་སུས་ཀྱང་མི་བསྟོངས་འགྲོ་བ་སོམས། །དེ་དུས་སྐྱབས་དང་དཔུང་གཉེན་འཚོལ་རེ་རན། ། གསུངས། ད་ལྟ་རང་ཚེར་མ་ཞིག་ཟུག་ན་བཟོད་མི་ནུས་པའི་གཅེས་སྤྲས་བྱེད་པའི་ལུས། ལོངས་སྤྱོད་བསགས་བསྡད་པ་ཐམས་ཅད་དང༌། ཕན་བཏགས་པའི་དྲིན་ཡིན་པས་ཤེས་ཏེ་མཛའ་བཤེས་ཕ་མ། གཉེན་འདུན་ཆུང་མ་ལ་སོགས་པ་དང༌། ཚེ་འདིའི་བདེ་སྐྱིད། སྙན་གྲགས། ཐོབ་དང་མངའ་ཐང་གི་སྣང་བ་མ་ལུས་པ་ཤི་བའི་ཚེ་ན་དེ་ཐམས་ཅད་བོར་ནས། མར་གྱི་དཀྱིལ་ནས་སྤུ་བཏོན་པ་བཞིན་དུ་གཅིག་པུ་འགྲོ་དུས། དེ་སྐབས་ལ་ཡིན་དུས་ལུས་དང་ལོངས་སྤྱོད་གཉེན་བཤེས་མཛའ་བཤེས་ཕན་པ་ཨེ་འདུག་གམ་མིན་འདུག་ད་ལྟ་བསམ་བློ་ཐོང༌། དེ་དུས་དེ་ཕྱིར་ན་ད་ལྟ་ནས་སྐྱབས་དང་དཔུང་གཉེན་དམ་པའི་ཆོས་འཚོལ་རེ་རན་ཏེ་བསྒྲུབ་རན་པ་ཡིན། ད་ལྟའི་འདི་བཞིན་གཏན་དུ་མི་འོང་བས། །གནམ་ས་འདྲེ་ལྡོག་འཆི་བདག་འབྱུང་བའི་ཚེ། ། བདག་གིས་ཅི་བྱ་དེ་དུས་སུ་ལ་རེ། །དེ་བས་ད་ལྟ་དམ་པའི་ཆོས་སྒྲུབས་ཤིག །གསུངས། ད་ལྟ་རང་གི་ལུས་ལ་ན་ཚ་མེད། སེམས་ལ་བདེ་སྐྱིད་ཡོད་པ་དེ་བཞིན་དུས་རྟག་ཏུ་བདེ་ཞིང་སྐྱིད་པ་ཤི་རྒྱུ་མེད་པ་མི་འོང་བས། དེ་ནས་འཆི་བ་ཐོག་ཏུ་འབབ་པའི་ཚེ་ན། གནམ་ས་གཉིས་མགོ་ལྡོག་མགོ་མཇུག་འགྱུར་བ་ལྟ་བུ་ཞིག་བྱུང་ནས་འཆི་བདག་བདག་པོ་ཐོག་ལ་འབབ་པའི་ཚེ་ན། དེ་ནས་བདག་གི་སྐྱབས་དང་མགོན་མེད། དམ་པའི་ཆོས་བསྒྲུབས་ཐུབ་མ་སོང་བསམ་ནས་བྱ་བ་ཅི་བྱེད་མེད་པ་ཞིག་འོང་དུས། དེ་དུས་སུ་ལ་རེ་བས་ན་ད་ལྟ་ཉིད་དུ་དམ་པའི་ཆོས་སྒྲུབས་ཤིག །མཛངས་དང་གྲོས་འདུན་མཁས་དང་མི་མཁས་དང༌། །འཆི་དུས་རག་སྟེ་དགེ་བའི་དཔུང་ཚོགས་བསྐྱེད། ། སྙིང་པོའི་སེམས་ཉིད་གཉུག་མའི་དོན་ལ་སྒོམས། །མཐོ་རིས་བདེ་འགྲོའི་དགའ་བདེ་ལྷུན་གྱིས་གྲུབ། ། གསུངས་ནས་བཟུང། མཛངས་པ་ཟེར་སྲིད་ཇུས་ལ་མཁས་པ། མ་འོངས་པའི་འདུན་གྲོས་ལེགས་པ་དེ་ཐམས་ཅད་མཁས་དང་མི་མཁས་འདི། འཆི་བ་ཐོག་ཏུ་འབབ་པའི་ཚེ་མི་འཇིགས་པའི་གདེང་ཐོབ་ན་དེ་མཛངས་པ་ཡིན། གྲོས་འདུན་མཁས་པའང་ཡིན། ད་ལྟ་ཉིད་དུ་དགེ་བའི་དཔུང་ཚོགས་བསྐྱེད། དེ་ནས་སྙིང་པོའི་སེམས་ཉིད་གཉུག་མའི་དོན་ལ་རྩེ་གཅིག་ཏུ་བསྒོམ་ན་མཐོ་རིས་ཀྱི་དགའ་བདེའི་དཔལ་འདི་ལྷུན་གྱིས་གྲུབ་ཏེ་རང་ལ་ཐོབ་པ་ཡིན། ཐར་པའི་གནས་བཟང་རིན་ཆེན་ཕོ་བྲང་དུ། །རྒྱལ་བས་སྔུན་བསུ་རང་རིག་ཡེ་ཤེས་མཆོག །བྱང་ཆུབ་འབྱོར་པ་ཤིན་ཏུ་མཐའ་ཡས་ཤིང༌། །རྟག་ཏུ་མི་འགྱུར་བདེ་ཆེན་དོན་ལ་སྤྱོད། ། དེ་ནས་ཡང་དག་པའི་ཆོས་ཤིག་བསྒྲུབས་བཞག་ན། ཐར་པའི་གནས་བཟང་དཔེར་ན། རིན་པོ་ཆེའི་ཁང་བཟང་ལྟ་བུ་ཐེག་པ་གསུམ་གྱི་ལམ་གྱིས་ཐར་པའི་ཁང་བཟང་ལ་འགྲོ་སྟེ། རྒྱལ་བ་རྫོགས་པའི་སངས་རྒྱས་བཅོམ་ལྡན་འདས་རྣམས་ཀྱིས་ཞིང་ཁམས་འདི་རུ་ཤོག་ཅིག་ཟེར་སྔུན་བསུ། རང་རིག་པའི་ཡེ་ཤེས་མངོན་དུ་གྱུར་འོང་དུས་བྱང་ཆུབ་སྤྱོད་པའི་འབྱོར་བ། སྟོབས་བཅུ། མི་འཇིགས་པ་བཞི། ཟག་མེད་ཀྱི་ཆོས་སྡེ་ཚན་ཉི་ཤུ་རྩ་གཅིག་ལ་སོགས་པའི་ཤིན་ཏུ་མཐའ་ཡས་པའི་ལོངས་སྤྱོད་དེ་རྟག་ཏུ་མི་འགྱུར་བའི་བདེ་བ་ཆེན་པོའི་དོན་ལ་སྤྱོད། ཆོས་མེད་སྤྲང་པོ་བདག་གིས་དེ་སྐད་བསྐུལ། །ཕན་པའི་སྙིང་གཏམ་ལགས་ཀྱིས་སེམས་ལ་ཞོག །གསུངས་དུས། ཆོས་མེད་སྤྲང་པོ་ཀུན་མཁྱེན་བདག་གིས་གདུལ་བྱ་ལྷག་མ་རྣམས་ལ་བརྩེ་བ་ཆེན་པོས་དེ་སྐད་བསྐུལ་བ་ཡིན། ཁོང་གིས་ཕན་པ་བཏགས་ན་སྙིང་གཏམ་ཡིན་པས་ད་ལྟ་གསོན་པའི་སྐབས་སུ་སེམས་ལ་ཞོག །དེ་ལྟར་ཆོས་ཚུལ་ཡོན་ཏན་རིན་ཆེན་མཛོད། །དྲུག་ཚན་རེས་ཀྱང་སྙིང་པོའི་དོན་འགྲུབ་པ། ། ཡིད་བཞིན་རིན་ཆེན་གདམས་པའི་སྙིང་པོ་འདི། །དད་ལྡན་ཐར་བ་བསྒྲུབ་རྣམས་དོན་དུ་སྤྲོས། ། དེ་ལྟར་ཆོས་ཚུལ་མན་ངག་རིན་པོ་ཆེ་མཛོད་ཅེས་བྱ་བ། དྲུག་ཚན་དྲུག་ཚན་དུ་བསྟན། དྲུག་ཚན་ཐམས་ཅད་སྨོས་མི་དགོས་ཏེ་དྲུག་ཚན་གཅིག་ཉམས་སུ་བླང་ནའང་ནང་ཡོངས་སུ་རྫོགས་པ་ཚང་བསྡད་དེ་ཡིན། དཔེར་ན་ཡིད་བཞིན་གྱི་ནོར་བུ་རིན་པོ་ཆེ་ལྟ་བུ་གདམས་པ་བདུད་རྩི་སྙིང་པོ་འདི། མ་འོངས་པ་ན་དད་པ་དང་ལྡན་པའི་གང་ཟག་ཐར་པ་བསྒྲུབ་པ་འོང་རྒྱུ་རེད། དེ་ལ་ཕན་དགོངས་ཏེ་ཁོང་གིས་མཛད་པ་ཡིན། དགེ་བ་དེ་ཡིས་བདག་དང་འགྲོ་བ་ཀུན། །མ་ལུས་བདེ་གཤེགས་སྙིང་པོའི་སར་གཞོལ་ནས། ། སྤངས་དང་རྟོགས་པའི་ཡོན་ཏན་ཕུན་ཚོགས་ཏེ། །དོན་གཉིས་ལྷུན་གྲུབ་ཆོས་ཀྱི་རྒྱལ་པོར་ཤོག །བསྟན་བཅོས་བརྩམས་པའི་དགེ་བ་དེ་ཡིས་བདག་དང་འགྲོ་བ་མ་ལུས་པ་ཐམས་ཅད་བདེ་གཤེགས་སྙིང་པོའི་གནས་ལུགས་ཀྱི་དོན་རྟོགས་ཏེ། སྐུ་དང་ཡེ་ཤེས་རྒྱ་མཚོ་ལ་དབང་བྱས་ནས་ཉོན་ཤེས་ཀྱི་སྒྲིབ་པ་གཉིས་སྤངས། ཇི་ལྟ་ཇི་སྙེད་མཁྱེན་པའི་ཡེ་ཤེས་ཀྱི་རྟོགས་པའི་ཡོན་ཏན་ཕུན་སུམ་ཚོགས། རང་གཞན་གྱི་དོན་གཉིས་ལྷུན་གྱིས་གྲུབ་སྟེ་ཁམས་གསུམ་ཆོས་ཀྱི་རྒྱལ་པོར་ཤོག །བདག་ཀྱང་དེང་ནས་ཚེ་རབས་ཐམས་ཅད་དུ། །སྲིད་ན་མི་སྐྱོ་སེམས་ཅན་དོན་བསྒྲུབ་ཅིང༌། ། དམ་པ་རྣམས་ལས་ཆོས་ཀྱི་མཛོད་ཐོས་ཏེ། །ཚུལ་བཞིན་བསྒྲུབ་པས་རྒྱལ་བ་མཉེས་པར་ཤོག །བདག་ཀྱང་དེང་ནས་ཚེ་རབས་ཐམས་ཅད་ལ། ཁམས་གསུམ་འཁོར་བའི་གནས་སུ་འདུག་རྒྱུ་ཡོད་མ་རེད་བསམ་སྟེ་རང་དོན་ཁོ་ན་བསྒྲུབ་དགོས་བསམ་པའི་སྲིད་ན་མི་སྐྱོ་སེམས་ཅན་མ་ལུས་པ་ཕན་པའི་གཞན་དོན་འབའ་ཞིག་བསྒྲུབ། དམ་པའི་དགེ་བའི་བཤེས་གཉེན་མང་པོ་བསྟེན། དེ་ལས་དམ་པའི་ཆོས་ཀྱི་མཛོད་ཐོས། བླ་མའི་བཀའ་བཞིན་དུ་བསྒྲུབ་པའི་ཆོས་ཡང་དག་པ་བྱས་ན་རྒྱལ་བ་མཉེས་པའི་མཆོད་སྤྲིན་རེད་དེ་ལྟར་འབྱུང་བར་ཤོག །བྱང་ཆུབ་ཐོབ་ཀྱང་སེམས་ཅན་མི་འདོར་ཞིང༌། །འཁོར་བར་གནས་ཀྱང་ཉེས་པས་ཀྱང་མི་གོས། ། མཐོང་ཐོས་དྲན་རེག་ཐར་པའི་ལམ་འདྲེན་པས། །རྒྱལ་བ་སྲས་བཅས་རབ་ཏུ་མཉེས་པར་ཤོག །རང་ཉིད་སངས་རྒྱས་གོ་འཕང་ཐོབ་ཡོད་ནའང་སེམས་ཅན་ཐམས་ཅད་བློས་མི་གཏོང༌། ད་རུང་སེམས་ཅན་གྱི་དོན་ཁོ་ན་ལ་བརྩོན་པ་ཉེ་བའི་སྲས་བརྒྱད་ལྟ་བུ་བྱེད། ཁམས་གསུམ་འཁོར་བ་ལ་གནས་བསྡད་ན་དཔེར་ན་འདམ་དུ་སྐྱེས་ཀྱང་འདམ་གྱིས་པདྨ་མ་གོས་པ་བཞིན། རང་གི་རྒྱུད་ལ་ཉོན་མོངས་པ་དང་ལས་ཀྱི་སྒྲིབ་པའི་ཉེས་པས་མི་གོས། མཐོང་ཐོས་དྲན་རེག་གིས་གདུལ་བྱ་ཐམས་ཅད་ཐར་པའི་ལམ་ལ་འདྲེན། སེམས་ཅན་ལ་ཕན་པ་མང་པོ་འབྱུང་ན་རྒྱལ་བ་མཆོད་པའི་གཙོ་བོ་རེད་དུས། རྒྱལ་བ་སྲས་དང་བཅས་པ་རབ་ཏུ་མཉེས་ཀྱི་ཡོད། སྐལ་ལྡན་རྣམས་ལ་ཟབ་མོའི་ཆོས་སྟོན་ཅིང༌། །སྐལ་མེད་རྣམས་ལ་ཆོས་ཀྱི་ས་བོན་འདེབས། ། སྒྲུབ་པ་ལྷུར་ལེན་ཉམས་ལེན་མཐར་ཕྱིན་པས། །དཔལ་མགོན་བླ་མ་དམ་པ་མཉེས་པར་ཤོག །གང་ཟག་སྐལ་བ་དང་ལྡན་པ་ཡོད་ན་ཟབ་མོའི་ཆོས་སྟོན་ཅིང༌། དེ་དག་གིས་དགེ་བའི་བཤེས་གཉེན་གྱི་ཡོན་ཏན་མཐོང་བ་དང༌། སྐལ་མེད་རྣམས་ལ་རང་རང་གི་ཁམས་དབང་བསམ་པ་མོས་པའི་རིམ་པ་དང་མཐུན་པ་ཆོས་ཀྱི་ས་བོན་འདེབས། ཆོས་ཐོས་པ་དེའང་ཐོས་ལོ་ཙམ་དུ་མི་བཞག་པ་སྙིང་པོ་སྒྲུབ་པ་ལྷུར་ལེན་ཏེ་ཉམས་དང་རྟོགས་པའི་ཡོན་ཏན་རྒྱུད་ལ་སྐྱེས་ཏེ་ཉམས་ལེན་མཐར་ཕྱིན། དཔལ་མགོན་བླ་མ་དམ་པ་རྣམས་ཐུགས་མཉེས་པ་བྱེད་པར་ཤོག་ཅིག །མན་ངག་རིན་པོ་ཆེའི་མཛོད་ཅེས་བྱ་བ། བདེ་བར་གཤེགས་པའི་གསུང་རབ་ལ་མང་དུ་ཐོས་པའི་ནོར་གྱིས་འབྱོར་ཞིང༌། ཟབ་པ་དང་རྒྱ་ཆེ་བའི་དོན་ལ། ཐོས་པ་དང༌། བསམ་པ་དང༌། སྒོམ་པའི་ཤེས་རབ་ཀྱིས་ལེགས་པར་སྦྱངས་པ། ཐེག་པ་མཆོག་གི་རྣལ་འབྱོར་པ་ཀློང་ཆེན་རབ་འབྱམས་ཀྱིས་སྦྱར་བ་རྫོགས་སོ། ། ༼བསྔོ་བ་སྨོན་ལམ།༽